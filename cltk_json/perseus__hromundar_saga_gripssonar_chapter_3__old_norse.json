{"originalTitle": "Hr\u00f3mundar_Saga_Gripssonar_Chapter_3", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3mundar_Saga_Gripssonar_Chapter_3", "text": {"0": "N\u00fa kannar Hr\u00f3mundr skipin ok finnr einn mannhallast upp vi\u00f0 \u00ed stafni. Hann spyrr \u00feann mann at nafni.S\u00e1 kve\u00f0st Helgi heita inn fr\u00e6kni, br\u00f3\u00f0ir Hr\u00f6ngvi\u00f0ar,-- \"ok nenni ek eigi fri\u00f0ar at bi\u00f0ja.\" Hr\u00f3mundr l\u00e9tgr\u00e6\u00f0a Helga inn fr\u00e6kna. Hann sigldi \u00fear eptir \u00ed Sv\u00ed\u00fej\u00f3\u00f0ok ger\u00f0ist landvarnarma\u00f0r.\u00dear eptir helt \u00d3l\u00e1fr konungr li\u00f0i s\u00ednu vestr til Su\u00f0reyja,gengu \u00fear \u00e1 land ok t\u00f3ku strandh\u00f6gg. Karl einnbj\u00f3 \u00fear n\u00e6rri. Konungmenn h\u00f6f\u00f0u tekit k\u00fdr hans okr\u00e1ku undan s\u00e9r. L\u00e9t hann mj\u00f6k aumliga um \u00feann missi.Hr\u00f3mundr kemr at ok spyrr, hverr s\u00e1 v\u00e6ri. Karlinnsegir, at bygg\u00f0 s\u00edn v\u00e6ri allskammt \u00fea\u00f0an, ok kva\u00f0 meirifremd at brj\u00f3ta hauga ok r\u00e6na drauga f\u00e9. \u00deessi kva\u00f0stM\u00e1ni at nafni. Hr\u00f3mundr ba\u00f0 hann segja s\u00e9r, ef hannvissi nokkut um soddan. M\u00e1ni sag\u00f0ist v\u00edst vita ok m\u00e6lti:\"\u00der\u00e1inn, sem vann Valland ok var \u00fear konungr, berserkrmikill ok sterkr, fullr galdra, hann var settr \u00edhaug me\u00f0 sver\u00f0i, herkl\u00e6\u00f0um ok f\u00e9 miklu, en f\u00e1ir f\u00fdsast\u00feangat.\" Hr\u00f3mundr spyrr, hverja lei\u00f0 sigla skal\u00feangat. Hann segir, at hann m\u00e1 sigla r\u00e9tt su\u00f0r \u00ed sexdaga. Hr\u00f3mundr \u00feakkar karli fregn \u00feessa, gaf honumf\u00e9 ok l\u00e9t hann taka k\u00fdr s\u00ednar. Sigldu \u00feeir sv\u00e1 \u00fea\u00f0aneptir \u00fev\u00ed, sem karl v\u00edsa\u00f0i \u00feeim til, ok at sex daga frestis\u00e1u \u00feeir hauginn r\u00e9tt fyrir framstafni."}}