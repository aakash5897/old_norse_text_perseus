{"originalTitle": "Hr\u00f3lfs_Saga_Kraka_Ok_Kappa_Hans_Chapter_43", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Kraka_Ok_Kappa_Hans_Chapter_43", "text": {"0": "\u00deeir sofna eptir \u00feat ok vakna vi\u00f0, at gn\u00fdr sv\u00e1 mikiller \u00fati at heyra, at undir allt tekr ok skj\u00e1lfa \u00fe\u00f3tti h\u00fasit,sem \u00feeir l\u00e1gu \u00ed, sv\u00e1 sem alsolla l\u00e9ki. V\u00f6ggr t\u00f3k \u00fe\u00e1 tilor\u00f0a: \"N\u00fa mun galtinn kominn \u00e1 gang ok mun sendrtil hefnda vi\u00f0 ykkr af A\u00f0ils konungi, ok er \u00feat sv\u00e1mikit tr\u00f6ll, at engir mega \u00feat standast.\" Hr\u00f3lfr konungr\u00e1tti einn hund mikinn, er Gramr h\u00e9t. Hann varme\u00f0 \u00feeim. Hann var mj\u00f6k fr\u00e1b\u00e6rr at hreysti ok sterkleik.\u00dev\u00ed n\u00e6st kemr \u00fear inn tr\u00f6ll \u00ed galtar l\u00edki, ok l\u00e6traumliga \u00ed \u00fev\u00ed illa tr\u00f6lli. B\u00f6\u00f0varr sigar hundinum \u00e1g\u00f6ltinn, ok l\u00e6tr hann s\u00e9r ekki bilt ver\u00f0a ok r\u00e9\u00f0st \u00edm\u00f3ti geltinum. \u00dear ver\u00f0r n\u00fa atgangr har\u00f0fengr. B\u00f6\u00f0varrveitir hundinum li\u00f0 ok h\u00f6ggr til galta, en aldrib\u00edtr \u00e1 hans hrygg. Sv\u00e1 er hundrinn Gramr har\u00f0r, athann r\u00edfr hlustirnar af galtanum ok \u00fear me\u00f0 alla kinnfilluna,ok er \u00feat allt \u00ed senn, at g\u00f6ltrinn ferr \u00fear ni\u00f0r,sem hann er kominn, ok \u00fe\u00e1 kemr A\u00f0ils konungr ath\u00fasinu me\u00f0 mikit fj\u00f6lmenni ok sl\u00e6r \u00feegar eld \u00ed h\u00fasit.Ok vi\u00f0 \u00feetta ver\u00f0a \u00feeir Hr\u00f3lfr konungr varir, at eigimun \u00fe\u00e1 enn skorta eldneytit. B\u00f6\u00f0varr m\u00e6lti: \"Illr dau\u00f0dagier \u00feetta, ef v\u00e9r skulum h\u00e9r inni brenna, ok k\u00f6raek heldr at falla fyrir v\u00e1pnum \u00e1 sl\u00e9ttum velli, ok illver\u00f0a \u00fe\u00e1 \u00e6vilok Hr\u00f3lfs konungs, ef sv\u00e1 skal til ganga.S\u00e9 ek n\u00fa ekki annat r\u00e1\u00f0 v\u00e6nna en ganga sv\u00e1 fast \u00e1, atundan gangi \u00feilin, ok brj\u00f3tumst v\u00e9r sv\u00e1 burt \u00f3r h\u00fasinu,ef \u00feat m\u00e1 leikast,\" -- en \u00feat var \u00fe\u00f3 ekki barnaspil,h\u00fasit var rammbyggiliga sm\u00ed\u00f0at, -- \"ok hafi sv\u00e1hverr mann fyrir s\u00e9r, er v\u00e9r komum \u00fat, ok munu \u00feeir\u00fe\u00e1 enn skj\u00f3tt blotna.\" \"\u00deetta er \u00fej\u00f3\u00f0r\u00e1\u00f0,\" segir Hr\u00f3lfrkonungr, \"ok \u00feetta mun oss fullvel duga.\""}}