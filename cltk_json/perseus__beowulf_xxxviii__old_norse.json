{"originalTitle": "Beowulf_Xxxviii", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Xxxviii", "text": {"0": "XXXVIII\u00d0\u0101 ic sn\u016bde gefr\u00e6gn  sunu W\u012bhst\u0101nes\u00e6fter wordcwydum  wundum dryhtneh\u0233ran hea\u00f0os\u012bocum,  hringnet beran,brogdne beadusercean  under beorges hr\u014df.Geseah \u00f0\u0101 sigehr\u0113\u00f0ig,  \u00fe\u0101 h\u0113 b\u012b sesse g\u0113ong,mago\u00feegn m\u014ddig  m\u0101\u00f0\u00f0umsigla fealo,gold glitnian  grunde getenge,wundur on wealle,  ond \u00fe\u00e6s wyrmes denn,ealdes \u016bhtflogan,  orcas stondan,fyrnmanna fatu,  feormendl\u0113ase,hyrstum behrorene;  \u00fe\u01e3r w\u00e6s helm monigeald ond \u014dmig,  earmb\u0113aga felasearwum ges\u01e3led.--  Sinc \u0113a\u00f0e m\u00e6g,gold on grund(e)  gumcynnes gehwoneoferh\u012bgian,  h\u0233de s\u0113 \u00f0e wylle !--Swylce h\u0113 siomian geseah  segn eallgyldenh\u0113ah ofer horde,  hondwundra m\u01e3st,gelocen leo\u00f0ocr\u00e6ftum;  of \u00f0\u0101m l\u0113oma st\u014dd,\u00fe\u00e6t h\u0113 \u00feone grundwong  ongitan meahte,wr\u01e3te giondwl\u012btan.  N\u00e6s \u00f0\u00e6s wyrmes \u00fe\u01e3rons\u0233n \u01e3nig,  ac hyne ecg fornam.\u00d0\u0101 ic on hl\u01e3we gefr\u00e6gn  hord r\u0113afian,eald enta geweorc  \u0101nne mannan,him on bearm hladon  bunan ond discassylfes d\u014dme;  segn \u0113ac gen\u014dm,b\u0113acna beorhtost.  Bill \u01e3r gesc\u014dd-- ecg w\u00e6s \u012bren --  ealdhl\u0101fordes\u00fe\u0101m \u00f0\u0101ra m\u0101\u00f0ma  mundbora w\u00e6slonge hw\u012ble,  l\u012bgegesan w\u00e6gh\u0101tne for horde,  hioroweallendemiddelnihtum,  o\u00f0 \u00fe\u00e6t h\u0113 mor\u00f0re swealt.\u0100r w\u00e6s on ofoste,  efts\u012b\u00f0es georn,fr\u00e6twum gefyr\u00f0red;  hyne fyrwet br\u00e6c,hw\u00e6\u00f0er collenfer\u00f0  cwicne gem\u0113ttein \u00f0\u0101m wongstede  Wedra \u00fe\u0113odenellens\u012bocne,  \u00fe\u01e3r h\u0113 hine \u01e3r forl\u0113t.H\u0113 \u00f0\u0101 mid \u00fe\u0101m m\u0101\u00f0mum  m\u01e3rne \u00fe\u012boden,dryhten s\u012bnne  dr\u012borigne fandealdres \u00e6t ende;  h\u0113 hine eft ongonw\u00e6teres weorpan,  o\u00f0 \u00fe\u00e6t wordes ordbr\u0113osthord \u00feurhbr\u00e6c.  [Biorncyning spr\u00e6c]gomel on gioh\u00f0e  -- gold sc\u0113awode --:'Ic \u00f0\u0101ra fr\u00e6twa  Fr\u0113an ealles \u00f0anc,Wuldurcyninge  wordum secge,\u0113cum Dryhtne,  \u00fe\u0113 ic h\u0113r on starie,\u00fe\u00e6s \u00f0e ic m\u014dste  m\u012bnum l\u0113odum\u01e3r swyltd\u00e6ge  swylc gestr\u0233nan.N\u016b ic on m\u0101\u00f0ma hord  m\u012bne bebohtefr\u014dde feorhlege,  fremma\u00f0 g\u0113nal\u0113oda \u00feearfe;  ne m\u00e6g ic h\u0113r leng wesan.H\u0101ta\u00f0 hea\u00f0om\u01e3re  hl\u01e3w gewyrceanbeorhtne \u00e6fter b\u01e3le  \u00e6t brimes n\u014dsan;s\u0113 scel t\u014d gemyndum  m\u012bnum l\u0113odumh\u0113ah hl\u012bfian  on Hronesn\u00e6sse,\u00fe\u00e6t hit s\u01e3l\u012b\u00f0end  sy\u00f0\u00f0an h\u0101tanB\u012bowulfes biorh,  \u00f0\u0101 \u00f0e brentingasofer fl\u014dda genipu  feorran dr\u012bfa\u00f0.'Dyde him of healse  hring gyldenne\u00fe\u012boden \u00fer\u012bsth\u0233dig,  \u00feegne gesealde,geongum g\u0101rwigan,  goldf\u0101hne helm,b\u0113ah ond byrnan,  h\u0113t hyne br\u016bcan well--:'\u00fe\u016b eart endel\u0101f  \u016bsses cynnes,W\u01e3gmundinga;  ealle wyrd forsw\u0113opm\u012bne m\u0101gas  t\u014d metodsceafte,eorlas on elne;  ic him \u00e6fter sceal.'\u00fe\u00e6t w\u00e6s \u00fe\u0101m gomelan  ging\u00e6ste wordbr\u0113ostgehygdum,  \u01e3r h\u0113 b\u01e3l cure,h\u0101te hea\u00f0owylmas;  him of hr\u00e6\u00f0re gew\u0101ts\u0101wol s\u0113cean  s\u014d\u00f0f\u00e6stra d\u014dm."}}