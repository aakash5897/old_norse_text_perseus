{"originalTitle": "Beowulf_Xi", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Xi", "text": {"0": "XI\u00d0\u0101 c\u014dm of m\u014dre  under misthleo\u00feumGrendel gongan,  Godes yrre b\u00e6r;mynte se m\u0101nsca\u00f0a  manna cynnessumne besyrwan  in sele \u00fe\u0101m h\u0113an.W\u014dd under wolcnum  t\u014d \u00fe\u00e6s \u00fee h\u0113 w\u012bnreced,goldsele gumena  gearwost wissef\u01e3ttum f\u0101hne.  Ne w\u00e6s \u00fe\u00e6t forma s\u012b\u00f0,\u00fe\u00e6t h\u0113 Hr\u014d\u00feg\u0101res  h\u0101m ges\u014dhte;n\u01e3fre h\u0113 on aldordagum  \u01e3r n\u0113 si\u00fe\u00f0anheardran h\u01e3le,  heal\u00f0egnas fand !C\u014dm \u00fe\u0101 t\u014d recede  rinc s\u012b\u00f0iandr\u0113amurn bed\u01e3led.  Duru s\u014dna onarnf\u0233rbendum f\u00e6st,  sy\u00fe\u00f0an h\u0113 hire folmum (\u00e6thr)\u0101n;onbr\u01e3d \u00fe\u0101 bealoh\u0233dig,  \u00f0\u0101 (h\u0113 ge)bolgen w\u00e6s,recedes m\u016b\u00fean.  Ra\u00fee \u00e6fter \u00feonon f\u0101gne fl\u014dr  f\u0113ond treddode,\u0113ode yrrem\u014dd;  him of \u0113agum st\u014ddligge gel\u012bcost  l\u0113oht unf\u01e3ger.Geseah h\u0113 in recede  rinca manige,swefan sibbegedriht  samod \u00e6tg\u00e6dere,magorinca h\u0113ap.  \u00fe\u0101 his m\u014dd \u0101hl\u014dg;mynte \u00fe\u00e6t h\u0113 ged\u01e3lde,  \u01e3r \u00feon d\u00e6g cw\u014dme,atol \u0101gl\u01e3ca  \u0101nra gehwylcesl\u012bf wi\u00f0 l\u012bce,  \u00fe\u0101 him \u0101lumpen w\u00e6swistfylle w\u0113n.  Ne w\u00e6s \u00fe\u00e6t wyrd \u00fe\u0101 g\u0113n,\u00fe\u00e6t h\u0113 m\u0101 m\u014dste  manna cynnes\u00f0icgean ofer \u00fe\u0101 niht.  \u00fer\u0233\u00f0sw\u0233\u00f0 beh\u0113oldm\u01e3g Higel\u0101ces,  h\u016b se m\u0101nsca\u00f0aunder f\u01e3rgripum  gefaran wolde.N\u0113 \u00fe\u00e6t se \u0101gl\u01e3ca  yldan \u00fe\u014dhte,ac h\u0113 gef\u0113ng hra\u00f0e  forman s\u012b\u00f0esl\u01e3pendne rinc,  sl\u0101t unwearnum,b\u0101t b\u0101nlocan,  bl\u014dd \u0113drum dranc,synsn\u01e3dum swealh;  s\u014dna h\u00e6fde.unlyfigendes  eal gefeormod,f\u0113t ond folma.  For\u00f0 n\u0113ar \u00e6tst\u014dp,nam \u00fe\u0101 mid handa  hige\u00fe\u012bhtignerinc on r\u00e6ste,  r\u01e3hte t\u014dg\u0113an[es]f\u0113ond mid folme;  h\u0113 onf\u0113ng hra\u00feeinwit\u00feancum  ond wi\u00f0 earm ges\u00e6t.S\u014dna \u00fe\u00e6t onfunde  fyrena hyrde,\u00fe\u00e6t h\u0113 ne m\u0113tte  middangeardes,eor\u00fean sc\u0113ata  on elran menmundgripe m\u0101ran;  h\u0113 on m\u014dde wear\u00f0forht on ferh\u00f0e;  n\u014d \u00fe\u0233 \u01e3r fram meahte.Hyge w\u00e6s him hinf\u016bs,  wolde on heolster fl\u0113on,s\u0113can d\u0113ofla gedr\u00e6g;  ne w\u00e6s his drohto\u00f0 \u00fe\u01e3rswylce h\u0113 on ealderdagum  \u01e3r gem\u0113tte.Gemunde \u00fe\u0101 se g\u014dda,  m\u01e3g Higel\u0101ces,\u01e3fenspr\u01e3ce,  \u016bplang \u0101st\u014ddond him f\u00e6ste wi\u00f0f\u0113ng;  fingras burston;eoten w\u00e6s \u016btweard,  eorl fur\u00feur st\u014dp.Mynte se m\u01e3ra,  (\u00fe)er h\u0113 meahte sw\u0101,w\u012bdre gewindan  ond on weg \u00feanonfl\u0113on on fenhopu;  wiste his fingra gewealdon grames gr\u0101pum.  \u00fe\u00e6t w\u00e6s g\u0113ocor s\u012b\u00f0,\u00fe\u00e6t se hearmsca\u00fea  t\u014d Heorute \u0101t\u0113ah !Dryhtsele dynede;  Denum eallum wear\u00f0,ceasterb\u016biendum,  c\u0113nra gehwylcum,eorlum ealuscerwen.  Yrre w\u01e3ron b\u0113gen,r\u0113\u00fee renweardas.  Reced hlynsode.\u00fe\u0101 w\u00e6s wundor micel,  \u00fe\u00e6t se w\u012bnselewi\u00f0haefde hea\u00feod\u0113orum,  \u00fe\u00e6t h\u0113 on hr\u016bsan ne f\u0113ol,f\u01e3ger foldbold;  ac h\u0113 \u00fe\u00e6s f\u00e6ste w\u00e6sinnan ond \u016btan  \u012brenbendumsearo\u00feoncum besmi\u00feod.  \u00fe\u01e3r fram sylle \u0101b\u0113agmedubenc monig  m\u012bne gefr\u01e3gegolde geregnad,  \u00fe\u01e3r \u00fe\u0101 graman wunnon.\u00fe\u00e6s ne w\u0113ndon \u01e3r  witan Scyldinga,\u00fe\u00e6t hit \u0101 mid gemete  manna \u01e3nigbetlic ond b\u0101nf\u0101g  t\u014dbrecan meahte,listum t\u014dl\u016bcan,  nym\u00fee l\u012bges f\u00e6\u00femswulge on swa\u00feule.  Sw\u0113g \u016bp \u0101st\u0101gn\u012bwe geneahhe:  Nor\u00f0-Denum st\u014ddatelic egesa,  \u0101nra gehwylcum\u00fe\u0101ra \u00fee of wealle  w\u014dp geh\u0233rdon,gryrel\u0113o\u00f0 galan  Godes andsacan,sigel\u0113asne sang,  s\u0101r w\u0101nigeanhelle h\u00e6fton.  H\u0113old hine f\u00e6stes\u0113 \u00fee manna w\u00e6s  m\u00e6gene strengeston \u00fe\u00e6m d\u00e6ge  \u00feysses l\u012bfes."}}