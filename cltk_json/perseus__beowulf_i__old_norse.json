{"originalTitle": "Beowulf_I", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_I", "text": {"0": "I\u00d0\u0101 w\u00e6s on burgum  B\u0113owulf Scyldinga,l\u0113of l\u0113odcyning  longe \u00fer\u0101gefolcum gefr\u01e3ge  --f\u00e6der ellor hwearf,aldor of earde --,  o\u00fe \u00fe\u00e6t him eft onw\u014dch\u0113ah Healfdene;  h\u0113old \u00feenden lifdegamol ond g\u016b\u00f0r\u0113ouw  gl\u00e6de Scyldingas.\u00d0\u01e3m f\u0113ower bearn  for\u00f0ger\u012bmedin worold w\u014dcun,  weoroda r\u01e3swa[n],Heorog\u0101r ond Hr\u014d\u00f0g\u0101r  ond H\u0101lga til,h\u0233rde ic \u00fe\u00e6t [......  w\u00e6s On]elan cw\u0113n,Hea\u00f0o-Scilfingas  healsgebedda.\u00fe\u0101 w\u00e6s Hr\u014d\u00f0g\u0101re  heresp\u0113d gyfen,w\u012bges weor\u00f0mynd,  \u00fe\u00e6t him his winem\u0101gasgeorne h\u0233rdon,  o\u00f0\u00f0 \u00fe\u00e6t s\u0113o geogo\u00f0 gew\u0113ox,magodriht micel.  Him on m\u014dd bearn,\u00fe\u00e6t healreced  h\u0101tan wolde,medo\u00e6rn micel  men gewyrcean ......\u00feon[n]e yldo bearn  \u01e3fre gefr\u016bnon,ond \u00fe\u01e3er on innan  eall ged\u01e3langeongum ond ealdum,  swylc him God sealde,b\u016bton folcscare  ond feorum gumena.\u00d0\u0101 ic w\u012bde gefr\u00e6gn  weorc gebannanmanigre m\u01e3g\u00fee  geond \u00feisne middangeard,folcstede fr\u00e6twan.  Him on fyrste gelomp\u01e3dre mid yldum,  \u00fe\u00e6t hit wear\u00f0 ealgearo,heal\u00e6rna m\u01e3st;  sc\u014dp him Heort namans\u0113 \u00fee his wordes geweald  w\u012bde h\u00e6fde.H\u0113 b\u0113ot ne \u0101l\u0113h,  b\u0113agas d\u01e3lde,sinc \u00e6t symle.  Sele hl\u012bfadeh\u0113ah ond horng\u0113ap;  hea\u00f0owylma b\u0101d,l\u0101\u00f0an l\u012bges;  ne w\u00e6s hit lenge \u00fe\u0101 g\u0113n,\u00fe\u00e6t se ecghete  \u0101\u00feumsw\u0113oran\u00e6fter w\u00e6ln\u012b\u00f0e  w\u00e6cnan scolde.\u00d0\u0101 se elleng\u01e3st  earfo\u00f0l\u012bce\u00fer\u0101ge ge\u00feolode,  s\u0113 \u00fee in \u00fe\u0233strum b\u0101d,\u00fe\u00e6t h\u0113 d\u014dgora gehw\u0101m  dr\u0113am geh\u0233rdehl\u016bdne in healle;  \u00fe\u01e3r w\u00e6s hearpan sw\u0113g,swutol sang scopes.  S\u00e6gde s\u0113 \u00fee c\u016b\u00feefrumsceaft f\u012bra  feorran reccan,cw\u00e6\u00f0 \u00fe\u00e6t se \u00c6lmihtiga  eor\u00f0an worh(te),wlitebeorhtne wang,  sw\u0101 w\u00e6ter beb\u016bget\u00f0,gesette sigehr\u0113\u00feig  sunnan ond m\u014dnanl\u0113oman t\u014d l\u0113ohte  landb\u016bendum,ond gefr\u00e6twade  foldan sc\u0113atasleomum ond l\u0113afum,  l\u012bf \u0113ac gesce\u014dpcynna gehwylcum  \u00fe\u0101ra \u00f0e cwice hwyrfa\u00fe. --Sw\u0101 \u00f0\u0101 drihtguman  dr\u0113amum lifdon,\u0113adigl\u012bce,  o\u00f0 \u00f0\u00e6t \u0101n onganfyrene fre(m)man  f\u0113ond on helle;w\u00e6s se grimma g\u01e3st  Grendel h\u0101ten,m\u01e3re mearcstapa,  s\u0113 \u00fee m\u014dras h\u0113old,fen ond f\u00e6sten;  f\u012bfelcynnes eardwons\u01e3l\u012b wer  weardode hw\u012ble,si\u00fe\u00f0an him Scyppend  forscrifen h\u00e6fdein C\u0101ines cynne --  \u00feone cwealm gewr\u00e6c\u0113ce Drihten,  \u00fe\u00e6s \u00fee h\u0113 \u0100bel sl\u014dg;ne gefeah h\u0113 \u00fe\u01e3re f\u01e3h\u00f0e,  ac h\u0113 hine feor forwr\u00e6c,Metod for \u00fe\u0233 m\u0101ne  mancynne fram.\u00feanon unt\u0233dras  ealle onw\u014dcon,eotenas ond ylfe  ond orcneas,swylce g\u012bgantas,  \u00fe\u0101 wi\u00f0 Gode wunnonlange \u00fer\u0101ge ;  h\u0113 him \u00f0\u00e6s l\u0113an forgeald."}}