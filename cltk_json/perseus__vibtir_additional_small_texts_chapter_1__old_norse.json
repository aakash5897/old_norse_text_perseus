{"originalTitle": "Vi\u00f0b\u00e6tir_(Additional_Small_Texts)_Chapter_1", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Vi\u00f0b\u00e6tir_(Additional_Small_Texts)_Chapter_1", "text": {"0": "EIREKS SAGA V\u00cd\u00d0F\u00d6RLA\u00deR\u00c1NDR er nefndr konungr s\u00e1, er fyrstr r\u00e9\u00f0 fyrir \u00der\u00e1ndheimi.Hann \u00e1tti son \u00feann, er Eirekr h\u00e9t. Hann var vins\u00e6llma\u00f0r \u00feegar \u00e1 unga aldri. Hann var rammr at afli, fr\u00e6knok framr at \u00f6llu, drengiligr \u00ed vexti.\u00deess er getit eitt j\u00f3lakveld, \u00fe\u00e1 strengdi Eirekr \u00feess heit atfara um allan heim at leita, ef hann fyndi sta\u00f0 \u00feann, erhei\u00f0nir menn kalla \u00d3d\u00e1insakr, en kristnir menn j\u00f6r\u00f0 lifandimanna e\u00f0a Parad\u00edsum. \u00deessi heitstrenging ver\u00f0r fr\u00e6g um allanNoreg.\u00c1 n\u00e6sta sumri eptir b\u00fdr Eirekr skip eitt skrautligt af Noregiok helt til Danmerkr. \u00deeir v\u00e1ru t\u00f3lf \u00e1 skipi. Danakonungr \u00e1ttis\u00e9r son. S\u00e1 h\u00e9t ok Eirekr. \u00deeir fe\u00f0gar bu\u00f0u Eireki \u00der\u00e1ndarsynime\u00f0 s\u00e9r at vera \u00feann vetr, ok \u00fe\u00e1 hann \u00feat. \u00deeir nafnarl\u00f6g\u00f0u lag sitt saman, ok var me\u00f0 \u00feeim vel, ok at m\u00f6rgu v\u00e1ru\u00feeir l\u00edkir. Ok um v\u00e1rit eptir r\u00e9\u00f0st Eirekr danski \u00ed fer\u00f0 me\u00f0nafna s\u00ednum. V\u00e1ru \u00feeir ok t\u00f3lf saman. Sigldu n\u00fa ok \u00e6tla tilMiklagar\u00f0s, ok \u00fear koma \u00feeir \u00ed \u00feann t\u00edma, sem Grikkja konungrbau\u00f0 \u00fat her \u00ed m\u00f3ti v\u00edkingum, er gengu mj\u00f6k \u00e1 r\u00edki hans.Ok er Grikkja konungr fr\u00e9tti kv\u00e1mu Nor\u00f0manna, b\u00fd\u00f0r hann\u00feeim til s\u00edn ok t\u00f3k vi\u00f0 \u00feeim vegliga, fr\u00e9tti \u00fe\u00e1 eptir, hverir \u00feeirs\u00e9 e\u00f0a hva\u00f0an \u00feeir v\u00e6ri komnir e\u00f0a hvert \u00feeir \u00e6tla\u00f0i at fara.Eirekr segir, at \u00feeir v\u00e6ri Nor\u00f0menn ok konunga synir ok \u00e6tla\u00f0iat kanna v\u00ed\u00f0a heim. \u00de\u00e1 t\u00edgna\u00f0i Grikkja konungr \u00fe\u00e1 forkunnarvel \u00ed \u00f6llum hlutum. En er \u00feeir h\u00f6f\u00f0u \u00fear verit nokkurahr\u00ed\u00f0, \u00fe\u00e1 unnu \u00feeir m\u00f6rg st\u00f3rvirki me\u00f0 vitrlgum r\u00e1\u00f0um okmiklum r\u00f6skleika ok studdu st\u00f3rliga vel r\u00edki Grikkja konungs.En er konungr s\u00e1, at \u00feeir v\u00e1ru sterkari en vel flestir a\u00f0rir landsmenn,\u00fe\u00e1 vir\u00f0ir hann \u00fe\u00e1 \u00ed \u00f6llu framar ok lag\u00f0i \u00e1 \u00fe\u00e1 mikla vir\u00f0ingok ger\u00f0i \u00fe\u00e1 s\u00edna \u00fej\u00f3nustumenn ok gaf \u00feeim mestan m\u00e1laallra sinna manna. Sv\u00e1 er sagt, at \u00fear af ger\u00f0ist fyrst Nor\u00f0mannas\u00f3mi \u00fat \u00ed Miklagar\u00f0i."}}