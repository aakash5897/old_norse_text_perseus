{"originalTitle": "Grettis_Saga_Chapter_64", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Grettis_Saga_Chapter_64", "text": {"0": "Steinn h\u00e9t prestur er bj\u00f3 a\u00f0 Eyjardals\u00e1 \u00ed B\u00e1r\u00f0ardal. Hann var    b\u00fa\u00feegn g\u00f3\u00f0ur og r\u00edkur a\u00f0 f\u00e9. Kjartan h\u00e9t son hans, r\u00f6skur    ma\u00f0ur og vel \u00e1 legg kominn.    \u00deorsteinn hv\u00edti h\u00e9t ma\u00f0ur er bj\u00f3 a\u00f0 Sandhaugum, su\u00f0ur fr\u00e1    Eyjardals\u00e1. Steinv\u00f6r h\u00e9t kona hans, ung og gla\u00f0l\u00e1t. \u00deau \u00e1ttu    b\u00f6rn og voru \u00feau ung \u00ed \u00feenna t\u00edma. \u00dear \u00fe\u00f3tti m\u00f6nnum reimt    mj\u00f6g sakir tr\u00f6llagangs.    \u00dea\u00f0 bar til tveim vetrum fyrr en Grettir kom nor\u00f0ur \u00ed sveitir    a\u00f0 Steinv\u00f6r h\u00fasfreyja a\u00f0 Sandhaugum f\u00f3r til j\u00f3lat\u00ed\u00f0a til    Eyjardals\u00e1r eftir vana en b\u00f3ndi var heima. L\u00f6g\u00f0ust menn ni\u00f0ur    til svefns um kveldi\u00f0. Og um n\u00f3ttina heyr\u00f0u menn brak miki\u00f0 \u00ed    sk\u00e1lann og til s\u00e6ngur b\u00f3nda. Engi \u00feor\u00f0i upp a\u00f0 standa a\u00f0    forvitnast um \u00fev\u00ed a\u00f0 \u00fear var f\u00e1mennt mj\u00f6g. H\u00fasfreyja kom heim    um morguninn og var b\u00f3ndi horfinn og vissi enginn hva\u00f0 af    honum var\u00f0 or\u00f0i\u00f0. Li\u00f0u svo hin n\u00e6stu misseri.    En annan vetur eftir vildi h\u00fasfreyja fara til t\u00ed\u00f0a. Ba\u00f0 h\u00fan    h\u00faskarl sinn heima vera. Hann var tregur til en ba\u00f0 hana    r\u00e1\u00f0a. F\u00f3r \u00fear allt \u00e1 s\u00f6mu lei\u00f0 sem fyrr a\u00f0 h\u00faskarl var    horfinn. \u00deetta \u00fe\u00f3tti m\u00f6nnum undarlegt. S\u00e1u menn \u00fe\u00e1    bl\u00f3\u00f0drefjar nokkurar \u00ed \u00fatidyrum. \u00de\u00f3ttust menn \u00fea\u00f0 vita a\u00f0    \u00f3v\u00e6ttir mundu hafa teki\u00f0 \u00fe\u00e1 b\u00e1\u00f0a. \u00deetta fr\u00e9ttist v\u00ed\u00f0a um    sveitir.    Grettir haf\u00f0i spurn af \u00feessu og me\u00f0 \u00fev\u00ed a\u00f0 honum var mj\u00f6g    lagi\u00f0 a\u00f0 koma af reimleikum e\u00f0a afturg\u00f6ngum \u00fe\u00e1 ger\u00f0i hann    fer\u00f0 s\u00edna til B\u00e1r\u00f0ardals og kom a\u00f0fangadag j\u00f3la til    Sandhauga. Hann duldist og nefndist Gestur. H\u00fasfreyja s\u00e1 a\u00f0    hann var fur\u00f0u mikill vexti en heimaf\u00f3lk var fur\u00f0u hr\u00e6tt vi\u00f0    hann. Hann beiddist \u00fear gistingar.    H\u00fasfreyja kva\u00f0 honum mat til rei\u00f0u \"en \u00e1byrgst \u00feig sj\u00e1lfur.\"    Hann kva\u00f0 svo vera skyldu \"mun eg vera heima,\" segir hann,    \"en \u00fe\u00fa far til t\u00ed\u00f0a ef \u00fe\u00fa vilt.\"    H\u00fan svarar: \"M\u00e9r \u00feykir \u00fe\u00fa hraustur ef \u00fe\u00fa \u00feorir heima a\u00f0    vera.\"    \"Ei l\u00e6t eg m\u00e9r a\u00f0 einu geti\u00f0,\" sag\u00f0i hann.    \"Illt \u00feykir m\u00e9r heima a\u00f0 vera,\" segir h\u00fan, \"en ekki kemst eg    yfir \u00e1na.\"    \"Eg skal fylgja \u00fe\u00e9r yfir,\" segir Gestur.    S\u00ed\u00f0an bj\u00f3st h\u00fan til t\u00ed\u00f0a og d\u00f3ttir hennar me\u00f0 henni, l\u00edtil    vexti. Hl\u00e1ka mikil var \u00fati og \u00e1in \u00ed leysingum. Voru \u00e1 henni    jakaf\u00f6r.    \u00de\u00e1 m\u00e6lti h\u00fasfreyja: \"\u00d3f\u00e6rt er yfir \u00e1na b\u00e6\u00f0i m\u00f6nnum og    hestum.\"    \"V\u00f6\u00f0 munu \u00e1 vera,\" kva\u00f0 Gestur, \"og veri\u00f0 ekki hr\u00e6ddar.\"    \"Ber \u00fe\u00fa fyrst meyna,\" kva\u00f0 h\u00fasfreyja, \"h\u00fan er l\u00e9ttari.\"    \"Ekki nenni eg a\u00f0 gera tv\u00e6r fer\u00f0ir a\u00f0 \u00feessu,\" segir Gestur,    \"og mun eg bera ykkur \u00e1 handlegg m\u00e9r.\"    H\u00fan signdi sig og m\u00e6lti: \"\u00deetta er \u00f3f\u00e6ra e\u00f0a hva\u00f0 gerir \u00fe\u00fa \u00fe\u00e1    af meynni?\"    \"Sj\u00e1 mun eg r\u00e1\u00f0 til \u00feess,\" segir hann og greip \u00fe\u00e6r upp b\u00e1\u00f0ar    og setti hina yngri \u00ed kn\u00e9 m\u00f3\u00f0ur sinnar og bar \u00fe\u00e6r svo \u00e1    vinstra armlegg s\u00e9r en haf\u00f0i lausa hina h\u00e6gri h\u00f6nd og \u00f3\u00f0 svo    \u00fat \u00e1 va\u00f0i\u00f0. Eigi \u00feor\u00f0u \u00fe\u00e6r a\u00f0 \u00e6pa, svo voru \u00fe\u00e6r hr\u00e6ddar. En    \u00e1in skall \u00feegar upp \u00e1 brj\u00f3sti honum. \u00de\u00e1 rak a\u00f0 honum jaka    mikinn en hann skaut vi\u00f0 hendi \u00feeirri er laus var og hratt    fr\u00e1 s\u00e9r. Ger\u00f0i \u00fe\u00e1 svo dj\u00fapt a\u00f0 strauminn braut \u00e1 \u00f6xlinni. \u00d3\u00f0    hann sterklega \u00fear til er hann kom a\u00f0 bakkanum \u00f6\u00f0rumegin og    fleygir \u00feeim \u00e1 land.    S\u00ed\u00f0an sneri hann aftur og var \u00fe\u00e1 h\u00e1lfr\u00f6kkva\u00f0 er hann kom heim    til Sandhauga og kalla\u00f0i til matar. Og er hann var mettur ba\u00f0    hann heimaf\u00f3lk fara innar \u00ed stofu. Hann t\u00f3k \u00fe\u00e1 bor\u00f0 og lausa    vi\u00f0u og rak um \u00fevera stofuna og ger\u00f0i b\u00e1lk mikinn svo a\u00f0 engi    heimama\u00f0ur komst fram yfir. Enginn \u00feor\u00f0i \u00ed m\u00f3ti honum a\u00f0 m\u00e6la    og \u00ed \u00f6ngum skyldi kretta. Gengi\u00f0 var \u00ed hli\u00f0vegginn stofunnar    inn vi\u00f0 gaflhla\u00f0i\u00f0 og \u00fear \u00feverpallur hj\u00e1. \u00dear lag\u00f0ist Gestur    ni\u00f0ur og f\u00f3r ekki af kl\u00e6\u00f0unum. Lj\u00f3s brann \u00ed stofunni gegnt    dyrum. Liggur Gestur svo fram \u00e1 n\u00f3ttina.    H\u00fasfreyja kom til Eyjardals\u00e1r til t\u00ed\u00f0a og undru\u00f0u menn um    fer\u00f0ir hennar yfir \u00e1na. H\u00fan sag\u00f0ist eigi vita hvort hana    hef\u00f0i yfir flutt ma\u00f0ur e\u00f0a tr\u00f6ll.    Prestur kva\u00f0 mann v\u00edst vera mundu \"\u00fe\u00f3 a\u00f0 f\u00e1rra maki s\u00e9 og    l\u00e1tum hlj\u00f3tt yfir,\" sag\u00f0i hann. \"M\u00e1 vera a\u00f0 hann s\u00e9 \u00e6tla\u00f0ur    til a\u00f0 vinna b\u00f3t \u00e1 vandr\u00e6\u00f0um \u00fe\u00ednum.\"    Var h\u00fasfreyja \u00fear um n\u00f3ttina."}}