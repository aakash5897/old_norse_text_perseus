{"originalTitle": "\u00d6rvar-Odds_Saga_Chapter_26", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00d6rvar-Odds_Saga_Chapter_26", "text": {"0": "\u00deat var einnhvern aptan, \u00fe\u00e1 er konungr er \u00fat genginntil svefns, at \u00feeir r\u00edsa upp Sigur\u00f0r ok Sj\u00f3lfr okgengu me\u00f0 sitt horn hv\u00e1rr \u00feeira ok bj\u00f3\u00f0a \u00feeim atdrekka br\u00e6\u00f0rum, \u00d3ttari ok Ingjaldi, ok b\u00e1\u00f0u \u00fe\u00e1 attaka vi\u00f0 ok drekka af. Ok er \u00feeir h\u00f6f\u00f0u af drukkit, \u00fe\u00e1k\u00f3mu \u00feeir me\u00f0 \u00f6nnur tvau, ok taka \u00feeir vi\u00f0 ok drekka.\u00de\u00e1 m\u00e6lti Sj\u00f3lfr: \"Liggr s\u00e1 \u00e1vallt, f\u00e9lagi ykkarr?\" \"J\u00e1,\"segja \u00feeir, \"\u00feat \u00feykkir honum v\u00e6nligra en at drekkafr\u00e1 s\u00e9r vit allt, sem v\u00e9r gerum.\" \u00de\u00e1 m\u00e6lti Sj\u00f3lfr: \"Hv\u00e1rter hann allvel skotf\u00e6rr?\" \"J\u00e1,\" segja \u00feeir, \"\u00feat er honumjafn vel gefit sem annat.\" \"Hv\u00e1rt mun hann skj\u00f3tajafnlangt sem vit b\u00e1\u00f0ir?\" sag\u00f0i Sj\u00f3lfr. \"\u00deat \u00e6tlum v\u00e9r,\"segja \u00feeir, \"at hann muni miklu lengra skj\u00f3ta ok gegnara.\"\"H\u00e9r skulu v\u00e9r ve\u00f0ja um,\" sag\u00f0i Sj\u00f3lfr \"ok skuluvit leggja vi\u00f0 hring \u00feann, er vegr h\u00e1lfa m\u00f6rk, en \u00feitskulu\u00f0 leggja vi\u00f0 tv\u00e1 hringa jafn\u00feunga.\" Sv\u00e1 er \u00fearfyrir m\u00e6lt, at konungr skal \u00fear vera ok d\u00f3ttir hansok sj\u00e1 \u00e1 skot \u00feeira, ok skulu \u00feau taka vi\u00f0 hringunum\u00e1\u00f0r ok f\u00e1 \u00feeim, er eigandi ver\u00f0a, ok ve\u00f0ja \u00feeir s\u00ed\u00f0an.Sofa \u00feeir af n\u00f3ttina. En um morgininn, er \u00feeir vaknabr\u00e6\u00f0r, \u00fe\u00e1 kemr \u00feeim \u00ed hug, at eigi v\u00e6ri allsvinnligve\u00f0jan \u00feeira or\u00f0in, en \u00feat ver\u00f0r \u00feeim fyrir, at \u00feeirsegja N\u00e6framanni. \"All\u00f3v\u00e6nliga \u00feykkir m\u00e9r ve\u00f0jatvera,\" sag\u00f0i hann, \"af \u00fev\u00ed at \u00fe\u00f3 at ek f\u00e1i skotit d\u00fdr,\u00fe\u00e1 er \u00feat l\u00edtit mark hj\u00e1 \u00fev\u00ed sem at keppa vi\u00f0 \u00fev\u00edl\u00edkabogmenn, en \u00fe\u00f3 mun ek freista alls, er \u00feit hafi\u00f0 f\u00e9ykkart vi\u00f0 lagt.\"N\u00fa taka menn til drykkju, ok eptir drykkjum\u00e1litganga menn \u00fat, ok vill konungr n\u00fa sj\u00e1 skotit. N\u00fa gengrSigur\u00f0r fram ok sk\u00fdtr sem hann m\u00e1 lengst, ok er \u00fearsettr ni\u00f0r staurr, ok \u00fear gengr Sj\u00f3lfr til, er stikat er.\u00de\u00e1 er ni\u00f0r sett spj\u00f3tskapt ok sett \u00e1 ofan gulltafla, oksk\u00fdtr Sj\u00f3lfr \u00fear ofan af t\u00f6fluna, ok \u00feykkir \u00f6llum n\u00favel skotit ok segja, at N\u00e6frama\u00f0r muni eigi \u00feurfa vi\u00f0at leita. \"Opt gefr \u00f3v\u00e6num happ,\" sag\u00f0i N\u00e6frama\u00f0r,\"ok skal at v\u00edsu \u00e1 leita.\" N\u00fa gengr N\u00e6frama\u00f0r til oksk\u00fdtr me\u00f0 einni \u00f6r ok stendr \u00fear, sem Sigur\u00f0r haf\u00f0ista\u00f0it. Hann sk\u00fdtr \u00ed lopt upp, sv\u00e1 at \u00f6rina fal lengi,en \u00fe\u00f3 kemr h\u00fan \u00fear ni\u00f0r, sem taflan stendr, ok ofan\u00ed mi\u00f0ja t\u00f6fluna ok sv\u00e1 \u00ed spj\u00f3tskaptit, at h\u00fan \u00feoka\u00f0iengan veginn vi\u00f0. \"Sv\u00e1 vel sem skotit var it fyrra sinn,\"segir konungr, \"\u00fe\u00e1 er n\u00fa miklu betr skotit, ok \u00featm\u00e1 ek segja, at aldrigi hefi ek s\u00e9t jafnvel skotit.\" N\u00fatekr N\u00e6frama\u00f0r \u00f6r a\u00f0ra ok sk\u00fdtr sv\u00e1 langt, at engi s\u00e9rfyrir enda, hvar ni\u00f0r kemr, ok er \u00feat n\u00fa einm\u00e6lt, atunninn s\u00e9 leikrinn. Eptir \u00feat ganga menn heim, oktaka \u00feeir br\u00e6\u00f0r vi\u00f0 hringinum. \u00deeir f\u00e6ra hann N\u00e6framanni.Hann kve\u00f0st eigi vilja hafa f\u00e9 \u00feeira at sv\u00e1 b\u00fanu.N\u00fa l\u00ed\u00f0a nokkurir dagar, ok var \u00feat enn eitt kveld,sem konungr er \u00fat genginn, at \u00feeir Sigur\u00f0r ok Sj\u00f3lfrganga me\u00f0 sitt horn hv\u00e1rr \u00feeira ok bj\u00f3\u00f0a \u00feeim \u00d3ttariok Ingjaldi. \u00deeir drekka af. S\u00ed\u00f0an f\u00e6ra \u00feeir \u00feeim \u00f6nnurtvau. \u00de\u00e1 m\u00e6lti Sj\u00f3lfr: \"Enn liggr N\u00e6frama\u00f0r okdrekkr ekki.\" \"Hann mun betr si\u00f0a\u00f0r en \u00fe\u00fa um allt,\"sag\u00f0i Ingjaldr. \"Hitt get ek meir til,\" sag\u00f0i Sj\u00f3lfr, \"athann muni sjaldan verit hafa \u00ed sams\u00e6ti vi\u00f0 dugandismenn,ok mun hann optar hafa legit \u00fati \u00e1 m\u00f6rkum oksk\u00f3gum me\u00f0 f\u00e1t\u00e6ki, e\u00f0a hv\u00e1rt mun hann syndr vel?\"\"Vit \u00e6tlum honum flesta hluti jafngefna, \u00fe\u00e1 sem til\u00ed\u00fer\u00f3tta eru,\" segja \u00feeir, \"ok \u00e6tlum vit hann syndanhl\u00edtar vel.\" \"Hv\u00e1rt mun hann betr syndr einn en v\u00e9rb\u00e1\u00f0ir?\" \"\u00deat \u00e6tlum v\u00e9r, at hann s\u00e9 betr syndr,\" sag\u00f0i\u00d3ttarr. \"H\u00e9r skulu vit ve\u00f0ja um,\" sag\u00f0i Sj\u00f3lfr, \"okmunu vit leggja vi\u00f0 \u00feann hring, er vegr m\u00f6rk, en \u00feitskulu\u00f0 leggja vi\u00f0 tv\u00e1 hringa, er vegi h\u00e1lfa m\u00f6rk hv\u00e1rr.\"N\u00fa er sv\u00e1 fyrir m\u00e6lt, at konungr ok d\u00f3ttir hans skalsj\u00e1 \u00e1 sund \u00feeira, ok er at \u00f6llu sv\u00e1 fyrir m\u00e6lt sem itfyrra sinn. \u00deeir sofa af um n\u00f3ttina. En um morguninn,er \u00feeir vakna, ferr um bekki ve\u00f0jun \u00feeira. \"Hvater hjalat?\" sag\u00f0i N\u00e6frama\u00f0r, \"hv\u00e1rt hafi \u00feit enn ve\u00f0jatnokkut \u00ed g\u00e6rkveldi?\" \"J\u00e1,\" segja \u00feeir ok segja n\u00fa honum,hversu ve\u00f0jat var. \"N\u00fa \u00feykkir m\u00e9r all\u00f3v\u00e6nt horfa,\"sag\u00f0i N\u00e6frama\u00f0r, \"fyrir \u00fev\u00ed at ek em alls ekki syndr, okkunna ek eigi upphald, \u00fe\u00e1 er ek ger\u00f0a m\u00e9r t\u00edtt um, enn\u00fa kom ek aldri \u00e1 kalt vatn langliga, en lagt vi\u00f0 offj\u00e1r.\" \"J\u00e1,\" segja \u00feeir, \"eigi \u00fearftu at reyna, nema \u00fe\u00favilir. Var\u00f0ar eigi, \u00fe\u00f3 at v\u00e9r gj\u00f6ldum heimsku okkarrar.\"\"\u00deat skal aldri ver\u00f0a,\" sag\u00f0i N\u00e6frama\u00f0r, \"at ekfreista eigi, \u00fear sem \u00feit leggi\u00f0 \u00e1 mik vir\u00f0ing mikla,ok skal konungr sj\u00e1 ok Silkisif, at ek mun fyrir v\u00edsttil sundsins ganga vi\u00f0 \u00fe\u00e1.\"N\u00fa er konungi sagt ok d\u00f3ttur hans, ok ganga mennn\u00fa til vatnsins, ok var \u00feat mikit ok skammt \u00ed burtu.En er \u00feeir koma til vatnsins, sezt konungr ni\u00f0r ok li\u00f0itme\u00f0 honum, en \u00feeir fara \u00e1 sund \u00ed kl\u00e6\u00f0um s\u00ednum, enN\u00e6frama\u00f0r \u00ed \u00feeim b\u00faningi, sem hann var vanr. \u00deeirleggjast at honum, \u00feegar \u00feeir koma fr\u00e1 landi, ok f\u00e6rahann \u00ed kaf undir sik ok heldu honum lengi ni\u00f0ri. \u00dearkom, at \u00feeir l\u00e9tu hann upp, ok taka \u00feeir hv\u00edld. \u00deeirleggjast \u00e1 m\u00f3ti honum \u00ed annat sinn. Hann seildist til\u00feeira ok tekr sinni hendi hv\u00e1rn \u00feeira ok rak \u00fe\u00e1 \u00ed kafok heldr \u00feeim sv\u00e1 lengi ni\u00f0ri, at \u00f6rv\u00e6nt \u00fe\u00f3tti, at \u00feeirmundu upp koma. Hann \u00e6tlar \u00feeim skamma hv\u00edld oktekr \u00fe\u00e1 \u00ed annat sinn ok f\u00e6rir \u00fe\u00e1 ni\u00f0r ok \u00ed \u00feri\u00f0ja sinnok heldr \u00feeim sv\u00e1 lengi ni\u00f0ri, at engir \u00e6tlu\u00f0u, at \u00feeirmundu l\u00edfs upp koma. En \u00feat var\u00f0 enn, at \u00feeir komaupp allir, ok st\u00f6kk \u00fe\u00e1 bl\u00f3\u00f0 \u00f3r n\u00f6sum hv\u00e1rratveggja\u00feeira \u00f6ndvegish\u00f6lda konungs, ok v\u00e1ru \u00feeir ekki sj\u00e1lfbjargatil lands. \u00de\u00e1 t\u00f3k N\u00e6frama\u00f0r \u00fe\u00e1 ok kastar \u00feeimupp \u00e1 land. S\u00ed\u00f0an gekk hann \u00e1 sund ok l\u00e9k marga leika,\u00fe\u00e1 sem m\u00f6nnum var t\u00edtt at leika \u00e1 sundi. En um kvelditgekk hann \u00e1 land ok til fundar vi\u00f0 konung. Ok n\u00faspyrr konungr: \"Hv\u00e1rt ertu ekki \u00f6\u00f0rum m\u00f6nnum l\u00edkrum \u00ed\u00fer\u00f3ttir, b\u00e6\u00f0i um skot ok sund?\" \"S\u00e9nar eru n\u00faallar m\u00ednar \u00ed\u00fer\u00f3ttir, er \u00feessar eru,\" sag\u00f0i N\u00e6frama\u00f0r;\"ek heiti Oddr, ef \u00fe\u00fa vilt \u00feat vita, en ek kann eigigreina fyrir \u00fe\u00e9r um kyn mitt.\" N\u00fa fekk Silkisif honumhringana. S\u00ed\u00f0an ganga menn heim. \u00de\u00e1 m\u00e6ltu \u00feeir,at Oddr skuli hafa hringana alla, en hann vill eigi \u00feat,-- \"ok skulu \u00feit hafa \u00fe\u00e1 sj\u00e1lfir.\" N\u00fa ferr sv\u00e1 framnokkura hr\u00ed\u00f0 ok eigi langa. Er konungr um \u00feetta m\u00e1lmj\u00f6k hugsj\u00fakr, hverr s\u00e1 ma\u00f0r muni vera, er \u00fear varme\u00f0 honum."}}