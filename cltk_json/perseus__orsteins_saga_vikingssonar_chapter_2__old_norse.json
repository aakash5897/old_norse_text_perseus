{"originalTitle": "\u00deorsteins_Saga_V\u00edkingssonar_Chapter_2", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00deorsteins_Saga_V\u00edkingssonar_Chapter_2", "text": {"0": "Hringr h\u00e9t konungr. Hann var fylkiskonungr \u00ed Sv\u00edaveldi.Hann \u00e1tti drottningu ok eina d\u00f3ttur barna, erH\u00fanv\u00f6r h\u00e9t. H\u00fan var allra kvenna fr\u00ed\u00f0ust ok beztmennt. H\u00fan helt skemmu mikla ok kvenna sveit. S\u00fah\u00e9t Ingibj\u00f6rg, er n\u00e6st henni gekk, d\u00f3ttir Herfinns jarlsaf Ullarakri. \u00deat t\u00f6lu\u00f0u flestir menn, at Ingibj\u00f6rguskorti ekki vi\u00f0 konungs d\u00f3ttur nema bur\u00f0i ok speki,\u00fev\u00ed at \u00feat bar h\u00fan yfir hvern mann \u00fear \u00ed landi. Margirkonungar ok konungasynir b\u00e1\u00f0u hennar, ok v\u00edsa\u00f0i h\u00fan\u00f6llum fr\u00e1. \u00d3r h\u00f3fi \u00fe\u00f3tti \u00f6llum ganga metna\u00f0r hennar okofstopi. T\u00f6lu\u00f0u \u00feat ok margir menn, at henni mundikoma nokkurr hnekkir. Gekk n\u00fa sv\u00e1 fram nokkura t\u00edma.Fjall eitt var at baki konungs atsetunni. \u00deat var sv\u00e1h\u00e1tt, at \u00fear l\u00e1gu engir manna vegir yfir. \u00deat var einndag, at ofan af fjallinu gekk einn ma\u00f0r, ef mann skyldikalla. Hann var meiri ok illiligri en menn hef\u00f0i fyrrs\u00e9t. Hann var l\u00edkari j\u00f6tni en mennskum manni. Hannhaf\u00f0i \u00ed hendi flein tv\u00edodda\u00f0an. \u00deetta var \u00feann t\u00edma,er konungr sat yfir bor\u00f0um. \u00deessi raumr gekk at hallardyrumok beiddist inn at ganga, en dyraver\u00f0ir synju\u00f0u.Sj\u00e1 lag\u00f0i til \u00feeira fleininum, ok sinn oddrinn komfyrir brj\u00f3st hv\u00e1rum ok sv\u00e1 \u00fat um bakit, ok h\u00f3f \u00fe\u00e1b\u00e1\u00f0a yfir h\u00f6fu\u00f0 s\u00e9r ok kastar \u00feeim b\u00e1\u00f0um langt \u00e1 v\u00f6llinndau\u00f0um, gekk inn s\u00ed\u00f0an ok fyrir h\u00e1s\u00e6ti konungsok m\u00e6lti: \"Me\u00f0 \u00fev\u00ed, Hringr konungr, at ek hefi virt\u00feik sv\u00e1 mikils, at ek hefi s\u00f3tt y\u00f0r heim, \u00fe\u00e1 \u00feykki m\u00e9rskylt, at \u00fe\u00e9r geri\u00f0 mitt erendi.\" Konungr spyrr, hvat\u00feat v\u00e6ri e\u00f0a hvat hann h\u00e9ti. Hann svarar: \"Ek heitiH\u00e1rekr j\u00e1rnhauss. Er ek sonr Kols konungs kroppinbaksaf Ind\u00edalandi, en erendi mitt er \u00feat, at ek vil, at \u00fe\u00e9rgefi\u00f0 \u00ed mitt vald d\u00f3ttur y\u00f0ra, land ok \u00feegna. Munu\u00feat ok flestir kalla, at betr s\u00e9 standanda r\u00edkit, at ekst\u00fdri en \u00fe\u00fa afgamall ok mannskaparlauss. En me\u00f0 \u00fev\u00edat \u00fe\u00e9r \u00feykkir nokkur m\u00f3tger\u00f0 \u00ed \u00fev\u00ed at l\u00e1ta r\u00edkit, \u00fe\u00e1skal ek \u00feat veita \u00fe\u00e9r \u00ed m\u00f3ti at ganga at eiga d\u00f3ttur\u00fe\u00edna, H\u00fanv\u00f6ru, en ef \u00fe\u00e9r l\u00edkar \u00fe\u00e1 eigi, \u00fe\u00e1 mun ekdrepa \u00feik, en eiga r\u00edkit ok hafa H\u00fanv\u00f6ru fyrir frillu.\"Konungi \u00fe\u00f3tti n\u00fa at h\u00f6ndum kominn vandi mikill, \u00fev\u00edat allt f\u00f3lk var\u00f0 hryggt vi\u00f0 tal \u00feeira. Konungr m\u00e6lti\u00fe\u00e1: \"M\u00e9r \u00feykkir r\u00e1\u00f0, at vit vitum, hverju h\u00fan villsvara.\" H\u00e1rekr kva\u00f0 s\u00e9r \u00feat vel l\u00edka. Var \u00fe\u00e1 sent eptirH\u00fanv\u00f6ru, ok \u00feetta var borit upp fyrir henni. H\u00fanm\u00e6lti: \"Vel l\u00edzt m\u00e9r \u00e1 \u00feenna mann, en ver\u00f0a \u00feykkim\u00e9r mega, at m\u00e9r ver\u00f0r hann st\u00f3rr \u00ed skapsmunum, enfullkosta er m\u00e9r \u00ed honum \u00ed allan m\u00e1ta, en \u00fe\u00f3 vil ekat \u00fev\u00ed spyrja, hv\u00e1rt ekki skal til undanlausnar.\" \"Eigiskal \u00feat,\" segir H\u00e1rekr, \"ef konungr vill ganga \u00e1 h\u00f3lmvi\u00f0 mik at \u00feriggja n\u00e1tta fresti e\u00f0a f\u00e1 mann fyrir sik,\u00fe\u00e1 skal s\u00e1 r\u00e1\u00f0a \u00f6llum hlutum, er annan fellir \u00e1 h\u00f3lmi.\"\"V\u00edst mun \u00feat,\" segir H\u00fanv\u00f6r, \"at s\u00e1 mun engi f\u00e1st,at \u00feik sigri \u00ed einv\u00edgi, en \u00fe\u00f3 mun ek \u00fev\u00ed j\u00e1ta.\" H\u00e1rekrsn\u00fdr s\u00ed\u00f0an \u00fat, en H\u00fanv\u00f6r f\u00f3r til skemmu ok gr\u00e9t s\u00e1rt.Konungr spur\u00f0i eptir s\u00edna menn, hv\u00e1rt engi vildivinna \u00feat til r\u00e1\u00f0ahags vi\u00f0 d\u00f3ttur s\u00edna at berjast vi\u00f0H\u00e1rek. En \u00fe\u00f3tt r\u00e1\u00f0it \u00fe\u00e6tti gott, vildi engi til vinna,\u00fev\u00ed at \u00f6llum \u00fe\u00f3tti v\u00edss dau\u00f0inn. T\u00f6lu\u00f0u \u00feat ok margir,at \u00feetta v\u00e6ri henni makligt, sv\u00e1 m\u00f6rgum sem h\u00fanhef\u00f0i fr\u00e1 v\u00edsat, ok mundi n\u00fa l\u00e6gjast metna\u00f0r hennar,ef h\u00fan skyldi eiga H\u00e1rek.Eymundr h\u00e9t \u00fej\u00f3nustuma\u00f0r hennar. Hann var hennihollr ok tr\u00far \u00ed \u00f6llum r\u00e1\u00f0um. \u00deenna kalla\u00f0i h\u00fan til\u00feegar um daginn ok m\u00e6lti: \"Ekki mun tj\u00e1 kyrru fyrirat halda. Vil ek senda \u00feik, skaltu taka skip ok r\u00f3a tileyjar \u00feeirar, er liggr \u00fat undan Ullarakri, er V\u00edfilseyheitir. \u00dear stendr b\u00e6r \u00ed eynni. \u00deangat skaltu fara okkoma \u00fear annat kveld um dagsetrs skei\u00f0. Skaltu gangainn \u00ed b\u00e6inn vestri dyrr, ok er \u00fe\u00fa kemr inn, muntu sj\u00e1roskinn mann hvatligan ok aldra\u00f0a konu. Ekki mun\u00fear fleira manna. Son eiga \u00feau, er V\u00edkingr heitir. Hanner n\u00fa fimmt\u00e1n vetra, manna gerviligastr. Eigi munhann \u00e1 va\u00f0bergi vera. Annathv\u00e1rt munum v\u00e9r \u00fea\u00f0anf\u00e1 lei\u00f0r\u00e9tting v\u00e1rra m\u00e1la, ella \u00feykki m\u00e9r seinligt um.L\u00e1ttu ekki sj\u00e1 \u00feik, en ef sv\u00e1 kann til at bera, at \u00fe\u00fasj\u00e1ir inn \u00feri\u00f0ja manninn, \u00fe\u00e1 kasta \u00fe\u00fa \u00feessu br\u00e9fi \u00ed kn\u00e9honum ok far s\u00ed\u00f0an heim.\"Eymundr breg\u00f0r vi\u00f0 skj\u00f3tt ok ferr \u00e1 skip vi\u00f0 t\u00f3lftamann ok kemr \u00ed V\u00edfilsey, en gengr einn \u00e1 land ok tilb\u00e6jar ok finnr eldask\u00e1lann ok stendur at hur\u00f0arbaki.B\u00f3ndi sitr vi\u00f0 eld ok h\u00fasfreyja. L\u00edzt honum b\u00f3ndidrengiligr. F\u00f6lski var fallinn \u00e1 eldinn, ok s\u00e1 eigi gl\u00f6ggt.H\u00fasfreyja t\u00f3k til or\u00f0a: \"\u00deat \u00e6tla ek, V\u00edfill minn, at okkrdugi, at V\u00edkingr, sonr okkar, komi fram, \u00fev\u00ed at engirmunu koma \u00ed m\u00f3ti, ok er skj\u00f3tt komit at \u00fev\u00ed, er h\u00f3lmstefnan\u00e1 at vera H\u00e1reks.\" \"\u00deat \u00feykki m\u00e9r eigi r\u00e1\u00f0,Eimyrja,\" segir hann, \"\u00fev\u00ed at sonr okkarr er ungr ok\u00e1lital\u00edtill, framgjarn ok \u00f3forsj\u00e1ll. Er \u00feat br\u00e1\u00f0r bani hans,ef hann l\u00e6tr ginna sik til at berjast vi\u00f0 H\u00e1rek, en \u00fe\u00f3muntu \u00feessu r\u00e1\u00f0a.\" Litlu s\u00ed\u00f0ar spratt upp hur\u00f0 at bakib\u00f3nda, ok gekk \u00fear fram ma\u00f0r fur\u00f0uliga mikill vexti oksettist ni\u00f0r hj\u00e1 m\u00f3\u00f0ur sinni. Eymundr varpa\u00f0i br\u00e9finu \u00edkn\u00e9 V\u00edking ok hlj\u00f3p \u00fat s\u00ed\u00f0an ok til skips ok kom til H\u00fanvararok segir sitt erendi. H\u00fan segir, at au\u00f0na mundir\u00e1\u00f0a. V\u00edkingr t\u00f3k br\u00e9fit, ok var \u00fear \u00e1 kve\u00f0ja konungsd\u00f3tturok \u00feat me\u00f0, at hann ber\u00f0ist vi\u00f0 H\u00e1rek j\u00e1rnhausok h\u00fan mundi ganga me\u00f0 honum. V\u00edkingr br\u00e1 lit vi\u00f0,ok er V\u00edfill s\u00e1 \u00feat, \u00fe\u00e1 spur\u00f0i hann, hvat \u00feat v\u00e6ri.V\u00edkingr s\u00fdndi honum br\u00e9fit. \"\u00deat vissa ek,\" segir V\u00edfill,\"ok hef\u00f0i betra verit, at ek hef\u00f0i r\u00e1\u00f0it \u00e1\u00f0an, Eimyrja,e\u00f0a hvat \u00e6tlar \u00fe\u00fa til?\" V\u00edkingr segir: \"Mun eigi gottat frelsa konungsd\u00f3ttur?\" V\u00edfill m\u00e6lti: \"\u00deat er \u00feinn br\u00e1\u00f0rbani, ef \u00fe\u00fa berst vi\u00f0 H\u00e1rek.\" \"Til \u00feess skal h\u00e6tta,\" segirV\u00edkingr. \"Ekki mun \u00fe\u00e1 ver\u00f0a vi\u00f0 gert,\" segir V\u00edfill,\"en segja m\u00e1 ek \u00fe\u00e9r fr\u00e1 \u00e6tt hans ok honum sj\u00e1lfum."}}