{"originalTitle": "V\u00f6lsunga_Saga_Chapter_38", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "V\u00f6lsunga_Saga_Chapter_38", "text": {"0": "Atli konungr \u00fe\u00f3ttist n\u00fa hafa unnit mikinn sigr oksag\u00f0i Gu\u00f0r\u00fanu sv\u00e1 sem me\u00f0 nokkuru spotti e\u00f0a sv\u00e1sem hann h\u00e6ldist: \"Gu\u00f0r\u00fan,\" segir hann, \"misst hefir\u00fe\u00fa n\u00fa br\u00e6\u00f0ra \u00feinna, ok veldr \u00fe\u00fa \u00fev\u00ed sj\u00e1lf.\" H\u00fansvarar: \"Vel l\u00edkar \u00fe\u00e9r n\u00fa, er \u00fe\u00fa l\u00fdsir v\u00edgum \u00feessumfyrir m\u00e9r, en vera m\u00e1, at \u00fe\u00fa i\u00f0rist, \u00fe\u00e1 er \u00fe\u00fa reynir \u00feat,er eptir kemr, ok s\u00fa mun erf\u00f0in lengst eptir lifa att\u00fdna eigi grimmdinni, ok mun \u00fe\u00e9r eigi vel ganga,me\u00f0an ek lifi.\" Hann svarar: \"Vit skulum n\u00fa geraokkra s\u00e6tt, ok vil ek b\u00e6ta \u00fe\u00e9r br\u00e6\u00f0r \u00fe\u00edna me\u00f0 gulliok d\u00fdrum gripum eptir \u00fe\u00ednum vilja.\" H\u00fan svarar:\"Lengi hefi ek eigi verit h\u00e6g vi\u00f0reignar, ok m\u00e1tti umhr\u00e6fa, me\u00f0an H\u00f6gni lif\u00f0i. Muntu ok aldri b\u00e6ta br\u00e6\u00f0rm\u00edna sv\u00e1, at m\u00e9r hugni, en opt ver\u00f0u v\u00e9r konurnarr\u00edki bornar af y\u00f0ru valdi. N\u00fa eru m\u00ednir fr\u00e6ndr allirdau\u00f0ir, ok muntu n\u00fa einn vi\u00f0 mik r\u00e1\u00f0a. Mun ek n\u00fa\u00feenna kost upp taka, ok l\u00e1tum gera mikla veizlu, okvil ek n\u00fa erfa br\u00e6\u00f0r m\u00edna ok sv\u00e1 \u00fe\u00edna fr\u00e6ndr.\" Gerirh\u00fan sik n\u00fa bl\u00ed\u00f0a \u00ed or\u00f0um, en \u00fe\u00f3 var samt undir raunar.Hann var talhl\u00fd\u00f0inn ok tr\u00fa\u00f0i \u00e1 hennar or\u00f0, er h\u00fanger\u00f0i s\u00e9r l\u00e9tt um r\u00e6\u00f0ur. Gu\u00f0r\u00fan gerir n\u00fa erfi eptirs\u00edna br\u00e6\u00f0r ok sv\u00e1 Atli konungr eptir s\u00edna menn, ok\u00feessi veizla var vi\u00f0 mikla sv\u00f6rfun.N\u00fa hyggr Gu\u00f0r\u00fan \u00e1 harma s\u00edna ok sitr um \u00feat atveita konungi nokkura mikla sk\u00f6mm. Ok um kvelditt\u00f3k h\u00fan sonu \u00feeira Atla konungs, er \u00feeir l\u00e9ku vi\u00f0stokki. Sveinarnir gl\u00fapnu\u00f0u ok spur\u00f0u, hvat \u00feeirskyldu. H\u00fan svarar: \"Spyri\u00f0 eigi at. Bana skal ykkrb\u00e1\u00f0um.\" \u00deeir sv\u00f6ru\u00f0u: \"R\u00e1\u00f0a muntu b\u00f6rnum \u00fe\u00ednumsem \u00fe\u00fa vilt. \u00deat mun engi banna \u00fe\u00e9r. En \u00fe\u00e9r er sk\u00f6mm\u00ed at gera \u00feetta.\" S\u00ed\u00f0an skar h\u00fan \u00fe\u00e1 \u00e1 h\u00e1ls. Konungrinnspur\u00f0i eptir, hvar synir hans v\u00e6ri. Gu\u00f0r\u00fan svarar: \"Ekmun \u00feat segja \u00fe\u00e9r ok gla\u00f0a \u00feitt hjarta: \u00de\u00fa vaktir vi\u00f0oss mikinn harm, \u00fe\u00e1 er \u00fe\u00fa drapt br\u00e6\u00f0r m\u00edna. N\u00faskaltu heyra m\u00edna r\u00e6\u00f0u: \u00de\u00fa hefir misst \u00feinna sona, okeru \u00feeira hausar h\u00e9r at bor\u00f0kerum haf\u00f0ir, ok sj\u00e1lfrdrakktu \u00feeira bl\u00f3\u00f0 vi\u00f0 v\u00edn blandit. S\u00ed\u00f0an t\u00f3k ek hj\u00f6rtu\u00feeira ok steikta ek \u00e1 teini, en \u00fe\u00fa \u00e1zt.\" Atli konungrsvarar: \"Grimm ertu, er \u00fe\u00fa myr\u00f0ir sonu \u00fe\u00edna ok gaftm\u00e9r \u00feeira hold at eta, ok skammt l\u00e6tr \u00fe\u00fa ills \u00ed milli.\"Gu\u00f0r\u00fan segir: \"V\u00e6ri minn vili til at gera \u00fe\u00e9r miklarskammir, ok ver\u00f0r eigi fullilla farit vi\u00f0 sl\u00edkan konung.\"Konungr m\u00e6lti: \"Verra hefir \u00fe\u00fa gert en mennviti d\u00e6mi til, ok er mikil \u00f3vizka \u00ed sl\u00edkum har\u00f0r\u00e6\u00f0um,ok makligt, at \u00fe\u00fa v\u00e6rir \u00e1 b\u00e1li brennd ok barin \u00e1\u00f0rgrj\u00f3ti \u00ed hel, ok hef\u00f0ir \u00fe\u00fa \u00fe\u00e1 \u00feat, er \u00fe\u00fa ferr \u00e1 lei\u00f0.\"H\u00fan svarar: \"\u00de\u00fa sp\u00e1r \u00feat \u00fe\u00e9r sj\u00e1lfum, en ek munhlj\u00f3ta annan dau\u00f0a.\" \u00deau m\u00e6ltust vi\u00f0 m\u00f6rg heiptaror\u00f0.H\u00f6gni \u00e1tti son eptir, er Niflungr h\u00e9t. Hann haf\u00f0imikla heipt vi\u00f0 Atla konung ok sag\u00f0i Gu\u00f0r\u00fanu, athann vildi hefna f\u00f6\u00f0ur s\u00edns. H\u00fan t\u00f3k \u00fev\u00ed vel, ok gerar\u00e1\u00f0 s\u00edn. H\u00fan kva\u00f0 mikit happ \u00ed, ef \u00feat yr\u00f0i gert. Okof kveldit, er konungr haf\u00f0i drukkit, gekk hann tilsvefns. Ok er hann var sofna\u00f0r, kom Gu\u00f0r\u00fan \u00fear oksonr H\u00f6gna. Gu\u00f0r\u00fan t\u00f3k eitt sver\u00f0 ok leggr fyrir brj\u00f3stAtla konungi. V\u00e9la \u00feau um b\u00e6\u00f0i ok sonr H\u00f6gna.Atli konungr vaknar vi\u00f0 s\u00e1rit ok m\u00e6lti: \"Eigi munh\u00e9r \u00feurfa um at binda e\u00f0a umb\u00fa\u00f0 at veita, e\u00f0a hverrveitir m\u00e9r \u00feenna \u00e1verka?\" Gu\u00f0r\u00fan segir: \"Ek veldnokkuru um, en sumu sonr H\u00f6gna.\" Atli konungrm\u00e6lti: \"Eigi s\u00e6mdi \u00fe\u00e9r \u00feetta at gera, \u00fe\u00f3 at nokkur s\u00f6kv\u00e6ri til, ok vartu m\u00e9r gift at fr\u00e6nda r\u00e1\u00f0i, ok mundgalt ek vi\u00f0 \u00fe\u00e9r, \u00ferj\u00e1 tigu g\u00f3\u00f0ra riddara ok s\u00e6miligrameyja ok marga menn a\u00f0ra, ok \u00fe\u00f3 l\u00e9ztu \u00fe\u00e9r eigi ath\u00f3fi, nema \u00fe\u00fa r\u00e9\u00f0ir l\u00f6ndum \u00feeim, er \u00e1tt haf\u00f0i Bu\u00f0likonungr, ok \u00fe\u00edna sv\u00e6ru l\u00e9ztu opt me\u00f0 gr\u00e1ti sitja.\"Gu\u00f0r\u00fan m\u00e6lti: \"Margt hefir \u00fe\u00fa m\u00e6lt \u00f3satt, ok ekkihir\u00f0i ek \u00feat, ok opt var ek \u00f3h\u00e6g \u00ed m\u00ednu skapi, en mikluj\u00f3k \u00fe\u00fa \u00e1. H\u00e9r hefir verit opt mikil styrj\u00f6ld \u00ed \u00fe\u00ednumgar\u00f0i, ok b\u00f6r\u00f0ust opt fr\u00e6ndr ok vinir, ok \u00fdf\u00f0ist hvatvi\u00f0 annat ok var betri \u00e6vi v\u00e1r \u00fe\u00e1, er ek var me\u00f0Sigur\u00f0i, dr\u00e1pum konunga ok r\u00e9\u00f0um um eignir \u00feeiraok g\u00e1fum gri\u00f0 \u00feeim, er sv\u00e1 vildu, en h\u00f6f\u00f0ingjar gengu\u00e1 hendr oss, ok l\u00e9tum \u00feann r\u00edkan, er sv\u00e1 vildi. S\u00ed\u00f0anmisstum v\u00e9r hans, ok var \u00feat l\u00edtit at bera ekkjunafn,en \u00feat harmar mik mest, er ek kom til \u00fe\u00edn, en \u00e1tt \u00e1\u00f0rinn \u00e1g\u00e6zta konung, ok aldri komtu sv\u00e1 \u00f3r orrostu, ateigi b\u00e6rir \u00fe\u00fa inn minna hlut.\" Atli konungr svarar:\"Eigi er \u00feat satt, ok vi\u00f0 sl\u00edkar fort\u00f6lur batnar hv\u00e1rigrahluti, \u00fev\u00ed at v\u00e9r h\u00f6fum skar\u00f0an. Ger n\u00fa til m\u00edn s\u00f3masamligaok l\u00e1t b\u00faa um l\u00edk mitt til \u00e1g\u00e6tis.\" H\u00fan segir: \"\u00deatmun ek gera at l\u00e1ta \u00fe\u00e9r gera vegligan gr\u00f6ft ok gera\u00fe\u00e9r vir\u00f0uliga stein\u00fer\u00f3 ok vefja \u00feik \u00ed f\u00f6grum d\u00fakumok hyggja \u00fe\u00e9r hverja \u00fe\u00f6rf.\"Eptir \u00feat deyr hann. En h\u00fan ger\u00f0i sem h\u00fan h\u00e9t.S\u00ed\u00f0an l\u00e9t h\u00fan sl\u00e1 eldi \u00ed h\u00f6llina. Ok er hir\u00f0in vakna\u00f0ivi\u00f0 \u00f3ttann, \u00fe\u00e1 vildu menn eigi \u00feola eldinn ok hjuggustsj\u00e1lfir ok fengu sv\u00e1 bana. Lauk \u00fear \u00e6vi Atla konungsok allrar hir\u00f0ar hans.Gu\u00f0r\u00fan vildi n\u00fa eigi lifa eptir \u00feessi verk, en endadagrhennar var eigi enn kominn. V\u00f6lsungar ok Gj\u00fakungar,at \u00fev\u00ed er menn segja, hafa verit mestir ofrhugarok r\u00edkismenn, ok sv\u00e1 finnst \u00ed \u00f6llum fornkv\u00e6\u00f0um.Ok n\u00fa st\u00f6\u00f0va\u00f0ist \u00feessi \u00f3fri\u00f0r me\u00f0 \u00feeima h\u00e6ttiat li\u00f0num \u00feessum t\u00ed\u00f0endum."}}