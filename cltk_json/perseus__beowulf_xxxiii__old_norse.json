{"originalTitle": "Beowulf_Xxxiii", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Xxxiii", "text": {"0": "XXXIII\u00d0\u0101 se g\u00e6st ongan  gl\u0113dum sp\u012bwan,beorht hofu b\u00e6rnan,--  brynel\u0113oma st\u014ddeldum on andan;  n\u014d \u00f0\u01e3hr \u0101ht cwicesl\u0101\u00f0 lyftfloga  l\u01e3fan wolde.W\u00e6s \u00fe\u00e6s wyrmes w\u012bg  w\u012bde ges\u0233ne,nearof\u0101ges n\u012b\u00f0  n\u0113an ond feorran,h\u016b se g\u016b\u00f0scea\u00f0a  G\u0113ata l\u0113odehatode ond h\u0233nde;  hord eft gesc\u0113at,dryhtsele dyrnne  \u01e3r d\u00e6ges hw\u012ble.H\u00e6fde landwara  l\u012bge befangen,b\u01e3le ond bronde;  beorges getr\u016bwode,w\u012bges ond wealles;  him s\u0113o w\u0113n gel\u0113ah.\u00fe\u0101 w\u00e6s B\u012bowulfe  br\u014dga gec\u0233\u00f0edsn\u016bde t\u014d s\u014d\u00f0e,  \u00fe\u00e6t his sylfes h\u0101m,bolda s\u0113lest  brynewylmum mealt,gifst\u014dl G\u0113ata.  \u00fe\u00e6t \u00f0\u0101m g\u014ddan w\u00e6shr\u0113ow on hre\u00f0re,  hygesorga m\u01e3st;w\u0113nde se w\u012bsa,  \u00fe\u00e6t h\u0113 Wealdendeofer ealde riht  \u0113cean Dryhtnebitre gebulge;  br\u0113ost innan w\u0113oll\u00fe\u0113ostrum ge\u00feoncum,  sw\u0101 him ge\u00fe\u0233we ne w\u00e6s.H\u00e6fde l\u012bgdraca  l\u0113oda f\u00e6sten,\u0113alond \u016btan,  eor\u00f0weard \u00f0onegl\u0113dum forgrunden;  him \u00f0\u00e6s g\u016b\u00f0kyning,Wedera \u00fe\u012boden  wr\u00e6ce leornode.Heht him \u00fe\u0101 gewyrcean  w\u012bgendra hl\u0113oeall\u012brenne,  eorla dryhten,w\u012bgbord wr\u01e3tl\u012bc;  wisse h\u0113 gearwe,\u00fe\u00e6t him holtwudu  he(lpan) ne meahte,lind wi\u00f0 l\u012bge.  Sceolde l\u01e3ndaga\u00e6\u00feeling \u01e3rg\u014dd  ende geb\u012bdan,worulde l\u012bfes,  ond se wyrm somod,\u00fe\u0113ah \u00f0e hordwelan  h\u0113olde lange.Oferhogode \u00f0\u0101  hringa fengel,\u00fe\u00e6t h\u0113 \u00feone w\u012bdflogan  weorode ges\u014dhte,s\u012bdan herge;  n\u014d h\u0113 him \u00fea s\u00e6cce ondr\u0113d,n\u0113 him \u00fe\u00e6s wyrmes w\u012bg  for wiht dyde,eafo\u00f0 ond ellen,  for\u00f0on h\u0113 \u01e3r felanearo n\u0113\u00f0ende  n\u012b\u00f0a ged\u012bgde,hildehlemma,  sy\u00f0\u00f0an h\u0113 Hr\u014d\u00f0g\u0101res,sigor\u0113adig secg,  sele f\u01e3lsode,ond \u00e6t g\u016b\u00f0e forgr\u0101p  Grendeles m\u01e3guml\u0101\u00f0an cynnes.  N\u014d \u00fe\u00e6t l\u01e3sest w\u00e6shondgem\u014dt[a],  \u00fe\u01e3r mon Hygel\u0101c sl\u014dh,sy\u00f0\u00f0an G\u0113ata cyning  g\u016b\u00f0e r\u01e3sum,fr\u0113awine folca  Fr\u0113slondum on,Hr\u0113\u00f0les eafora  hiorodryncum swealt,bille geb\u0113aten.  \u00feonan B\u012bowulf c\u014dmsylfes cr\u00e6fte,  sundnytte dr\u0113ah;h\u00e6fde him on earme  (\u0101na) \u00fer\u012btighildegeatwa,  \u00fe\u0101 h\u0113 t\u014d holme (st)\u0101g.Nealles Hetware  hr\u0113mge \u00feorf(t)onf\u0113\u00f0ew\u012bges,  \u00fe\u0113 him foran ong\u0113anlinde b\u01e3ron;  l\u0233t eft becw\u014dmfram \u00fe\u0101m hildfrecan  h\u0101mes n\u012bosan !Oferswam \u00f0\u0101 siole\u00f0a bigong  sunu Ecg\u00f0\u0113owes,earm \u0101nhaga  eft t\u014d l\u0113odum;\u00fe\u01e3r him Hygd geb\u0113ad  hord ond r\u012bce,b\u0113agas ond bregost\u014d1;  bearne ne tr\u016bwode,\u00fe\u00e6t h\u0113 wi\u00f0 \u00e6lfylcum  \u0113\u00feelst\u014dlashealdan c\u016b\u00f0e,  \u00f0\u0101 w\u00e6s Hygel\u0101c d\u0113ad.N\u014d \u00f0\u0233 \u01e3r f\u0113asceafte  findan meahton\u00e6t \u00f0\u0101m \u00e6\u00f0elinge  \u01e3nige \u00f0inga,\u00fe\u00e6t h\u0113 Heardr\u0113de  hl\u0101ford w\u01e3re,o\u00f0\u00f0e \u00feone cyned\u014dm  c\u012bosan woldehw\u00e6\u00f0re h\u0113 hine on folce  fr\u0113ondl\u0101rum h\u0113old,\u0113stum mid \u0101re,  o\u00f0 \u00f0\u00e6t h\u0113 yldra wear\u00f0,Weder-G\u0113atum w\u0113old.  Hyne wr\u00e6cm\u00e6cgasofer s\u01e3 s\u014dhtan,  suna \u014chteres;h\u00e6fdon h\u0233 forhealden  helm Scylfinga,\u00feone s\u0113lestan  s\u01e3cyninga\u00fe\u0101ra \u00f0e in Sw\u012bor\u012bce  sinc brytnade,m\u01e3rne \u00fe\u0113oden.  Him \u00fe\u00e6t t\u014d mearce wear\u00f0;h\u0113 \u00fe\u01e3r [f]or feorme  feorhwunde hl\u0113at,sweordes swengum,  sunu Hygel\u0101ces;ond him eft gew\u0101t  Ongen\u00f0\u012boes bearnh\u0101mes n\u012bosan,  sy\u00f0\u00f0an Heardr\u0113d l\u00e6g,l\u0113t \u00f0one bregost\u014dl  B\u012bowulf healdan,G\u0113atum wealdan;  \u00fe\u00e6t w\u00e6s g\u014dd cyning."}}