{"originalTitle": "Sturlaugs_Saga_Starfsama_Chapter_7", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Sturlaugs_Saga_Starfsama_Chapter_7", "text": {"0": "Haraldr konungr fregnar n\u00fa \u00feessi t\u00ed\u00f0endi ok \u00fe\u00f3ttieigi betr en \u00e1\u00f0r fyrri, leita\u00f0i n\u00fa r\u00e1\u00f0s h\u00e9r um vi\u00f0 s\u00ednavini. \u00deat kemr upp, at konungr sendi menn s\u00edna \u00e1fund Hemings at bj\u00f3\u00f0a honum til j\u00f3laveizlu ok \u00featme\u00f0, at hann mundi eigi gjafalauss \u00ed brott fara. Hannfekk \u00feann mann, er Kolli h\u00e9t, at fara \u00feessa sendif\u00f6r.N\u00fa fara \u00feeir nor\u00f0r \u00ed Naumudal \u00e1 fund Hemings okkv\u00f6ddu hann ok bera fram erendi konungs. Hemingrhaf\u00f0i verit inn mesti h\u00f3lmg\u00f6nguma\u00f0r, en gerist n\u00fahniginn vi\u00f0 aldr ok haf\u00f0i verit \u00ed miss\u00e6tti nokkura stundvi\u00f0 Harald konung. N\u00fa segir sendima\u00f0rinn fram erendis\u00edn. \u00de\u00e1 svarar Hemingr: \"Eigi man ek, at konungrhafi m\u00e9r fyrr heim bo\u00f0it. N\u00fa eru tveir kostirfyrir hendi, at sitja heima ok vanr\u00e6kja konungs bo\u00f0e\u00f0a h\u00e6tta \u00e1, hvat undir b\u00fdr, ok \u00fev\u00ed, at n\u00fa er eigi \u00edh\u00e6ttu um gamlan mann, \u00fe\u00e1 fari sem m\u00e1. Er eigi engieptir, me\u00f0an Sighvatr, sonr minn, lifir.\"N\u00fa b\u00fdr Hemingr fer\u00f0 s\u00edna \u00e1 hans fund vi\u00f0 t\u00f3lftamann, ok koma \u00feeir j\u00f3laaptan inn fyrsta ok gengu\u00ed h\u00f6ll fyrir konung ok kv\u00f6ddu hann vel. Konungrt\u00f3k vel kve\u00f0ju \u00feeira ok ruddi \u00f6ndvegi ok setti Hemingit n\u00e6sta s\u00e9r, ok drukku gla\u00f0liga af j\u00f3lin \u00ed g\u00f3\u00f0u yfirl\u00e6ti.En afg\u00f6ngudag j\u00f3lanna gekk konungr \u00e1 m\u00e1lstefnu okHemingr. Konungr m\u00e6lti: \"H\u00f3lmstefna er \u00e1 hendim\u00e9r, ok s\u00e9 ek \u00fear til, at \u00fe\u00fa munir leysa mik undan vi\u00f0Kol krappa.\" Hemingr segir: \"Eigi veit ek \u00feat, at \u00fe\u00fahafir veitt m\u00e9r sv\u00e1 mikit, at ek muni leggja l\u00edf mitt\u00ed h\u00e6ttu fyrir \u00feik. \u00deykki m\u00e9r eigi \u00f6rv\u00e6nt vi\u00f0 hraustanmann at eiga, heldr vi\u00f0 tr\u00f6ll.\" Konungr m\u00e6lti:\"\u00dev\u00ed leita\u00f0a ek \u00feess vi\u00f0 \u00feik, at m\u00e9r \u00feykkir \u00fe\u00fa mestakempa verit hafa n\u00e6r allra h\u00e9r \u00ed landi. \u00deykki m\u00e9r \u00feessv\u00e1n, at engi ver\u00f0i til, ef \u00feik brestr, sem \u00fe\u00fa ert. Enef \u00fe\u00fa kemr aptr \u00f3r \u00feessari fer\u00f0, \u00fe\u00e1 skal ek \u00fe\u00e9r vel launame\u00f0 gulli e\u00f0a silfri.\" Hemingr segir: \"\u00deat er sannast,at h\u00e9r er l\u00edtit \u00ed h\u00e6ttu um gamlan mann. Er falls v\u00e1nat fornu tr\u00e9, ok mun ek fara sendif\u00f6r \u00feessa.\" Konungrsegir: \"Allra drengja hraustastr \u00e1 sj\u00f3 ok landi, var \u00feessv\u00e1n, at \u00fe\u00e9r mundi vel fara.\"N\u00fa b\u00fdr Hemingr fer\u00f0 s\u00edna ok r\u00ed\u00f0r \u00ed burtu lei\u00f0arsinnar ok l\u00e9ttir eigi fyrr en hann kemr til Gautelfaraustr. Var \u00fear Kolr fyrir. En er \u00feeir fundust, spur\u00f0iKolr, hvat Hemingr skyldi. Hemingr segir: \"Ek \u00e6tlaat ganga \u00e1 h\u00f3lm vi\u00f0 \u00feik.\" Kolr m\u00e6lti: \"L\u00edtit leggst \u00fe\u00e1fyrir mik, ef \u00fe\u00fa leggr mik at velli. Fellda hefi ek \u00fe\u00e1,sem sterkari eru ok hafa verit l\u00edkari til frama en \u00fe\u00faert, ok far heim aptr, en f\u00e1 m\u00e9r v\u00e1pn \u00fe\u00edn ok segstyfirstiginn ok \u00feat, at \u00fe\u00fa \u00feorir eigi at berjast vi\u00f0 mik.\"Hemingr segir: \"Heldr vil ek deyja en bera n\u00ed\u00f0ingsor\u00f0fyrir hverjum manni.\" Kolr m\u00e6lti: \"Eigi skal ek\u00feinn hund spara at drepa, er \u00fe\u00fa vilt \u00feat eina.\" Umkveldit tj\u00f6ldu\u00f0u \u00feeir s\u00e9r b\u00fa\u00f0ir ok sofa af um n\u00f3ttina.Um morgininn stendr Hemingr upp ok s\u00e9r, at Kolr erkominn til h\u00f3lmsins. Ferr hann n\u00fa til h\u00f3lmsins me\u00f0s\u00edna menn. N\u00fa kasta \u00feeir feldi undir f\u00e6tr s\u00e9r, ok segirKolr upp h\u00f3lmg\u00f6ngul\u00f6g. S\u00ed\u00f0an ganga \u00feeir saman okb\u00f6r\u00f0ust, en sv\u00e1 lauk, at \u00fear fell Hemingr fyrir Koli.Kolr m\u00e6lti vi\u00f0 menn Hemings: \"N\u00fa skulu \u00fe\u00e9r aptrfara \u00e1 konungs fund ok segja honum, at hann geriannat hv\u00e1rt, komi sj\u00e1lfr til bardaga vi\u00f0 mik e\u00f0a f\u00e1i\u00feann mann fyrir sik, at nokkur \u00fer\u00f3ttr s\u00e9 \u00ed, ef hann\u00e6tlar s\u00e9r konuna, e\u00f0a mun hann af henni sitja.\" Menn\u00feeir, sem h\u00f6f\u00f0u heiman farit, sneru aptr hvatliga okf\u00f3ru nor\u00f0r \u00ed Naumudal \u00e1 fund Haralds konungs oksegja honum \u00feessi t\u00ed\u00f0endi \u00f6ll ok umm\u00e6li Kols krappa."}}