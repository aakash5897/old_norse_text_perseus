{"originalTitle": "Grettis_Saga_Chapter_73", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Grettis_Saga_Chapter_73", "text": {"0": "A\u00f0 \u00e1li\u00f0nu sumri f\u00f3r \u00deorbj\u00f6rn \u00f6ngull me\u00f0 alskipa\u00f0a sk\u00fatu til    Drangeyjar en \u00feeir gengu fram \u00e1 bjargi\u00f0. T\u00f6lu\u00f0ust \u00feeir \u00fe\u00e1    vi\u00f0. Ba\u00f0 \u00deorbj\u00f6rn Gretti gera fyrir or\u00f0 s\u00edn a\u00f0 fara \u00far    eyjunni. Grettir kva\u00f0 \u00feess \u00f6ngva von.    \u00deorbj\u00f6rn m\u00e6lti: \"Vera m\u00e1 a\u00f0 eg megi gera \u00fe\u00e9r \u00fev\u00edl\u00edkt li\u00f0sinni    \u00fe\u00f3tt \u00fe\u00fa ger\u00f0ir \u00feetta en n\u00fa hafa b\u00e6ndur margir lagt upp vi\u00f0    mig \u00fea\u00f0 er \u00feeir hafa \u00e1tt \u00ed eynni.\"    Grettir svarar: \"N\u00fa kva\u00f0stu \u00fea\u00f0 upp a\u00f0 eg er r\u00e1\u00f0inn enn til    a\u00f0 ganga h\u00e9\u00f0an aldrei er \u00fe\u00fa sag\u00f0ist eiga mestan hlut    eyjarinnar. Er \u00fea\u00f0 vel \u00fe\u00f3 a\u00f0 vi\u00f0 deilum k\u00e1li\u00f0. En \u00fea\u00f0 var    satt a\u00f0 m\u00e9r \u00fe\u00f3tti erfitt a\u00f0 hafa alla Skagfir\u00f0inga \u00ed m\u00f3ti m\u00e9r    en h\u00e9r er hvorgi til sparandi \u00fev\u00ed a\u00f0 vi\u00f0 munum ekki kafna \u00ed    vins\u00e6ldum manna. M\u00e1ttu vel af leggja fer\u00f0ir \u00fe\u00ednar hinga\u00f0 \u00fev\u00ed    allt er um gert fyrir m\u00e9r.\"    \"Sinnar stundar b\u00ed\u00f0ur hva\u00f0,\" sag\u00f0i \u00deorbj\u00f6rn, \"og muntu ills    b\u00ed\u00f0a.\"    \"H\u00e6tt mun \u00e1 \u00fea\u00f0 ver\u00f0a,\" sag\u00f0i Grettir og skildu vi\u00f0 svo b\u00fai\u00f0.    F\u00f3r \u00deorbj\u00f6rn heim aftur."}}