{"originalTitle": "S\u00f6gubrot_Af_Nokkurum_Fornkonungum_\u00cd_Dana-_Ok_Sv\u00edaveldi_Chapter_2", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "S\u00f6gubrot_Af_Nokkurum_Fornkonungum_\u00cd_Dana-_Ok_Sv\u00edaveldi_Chapter_2", "text": {"0": "\u00deat var eitt sumar, at \u00cdvarr konungr kom me\u00f0 hersinn austan af Sv\u00ed\u00fej\u00f3\u00f0 til Rei\u00f0gotalands. Hann lag\u00f0i\u00f6llu li\u00f0inu vi\u00f0 Selund. Hann ger\u00f0i or\u00f0 Hr\u00e6reki, m\u00e1gis\u00ednum, at hann komi til hans. Konungr segir Unni,konu sinni. H\u00fan spyrr, hv\u00e1rt hann \u00e6tla\u00f0i at fara \u00e1 fundm\u00e1gs s\u00edns at bj\u00f3\u00f0a honum til veizlu upp \u00e1 land. Okum kveldit, er Hr\u00e6rekr konungr gekk at sofa, haf\u00f0iAu\u00f0r b\u00faa l\u00e1tit n\u00fdja rekkju ok \u00fear me\u00f0 \u00f6ll kl\u00e6\u00f0in \u00ed,ok var sett \u00e1 mitt g\u00f3lf, ok ba\u00f0 h\u00fan konung \u00fear \u00ed sofaok hugsa, hvat hann dreymdi, -- \"ok seg m\u00e9r at morgni,\"en h\u00fan fekk s\u00e9r a\u00f0ra s\u00e6ing. Ok um morgininn kemr\u00fear Au\u00f0r ok spyrr eptir draumum hans. \"Mik dreymdi,\"segir hann, \"at ek v\u00e6ra staddr n\u00e6r sk\u00f3gi nokkurumok hj\u00e1 v\u00f6llr sl\u00e9ttr ok fagr, ok \u00fear s\u00e1 ek einn hj\u00f6rtstanda \u00e1 vellinum. \u00de\u00e1 rann \u00f3r sk\u00f3ginum einn hl\u00e9bar\u00f0r,ok \u00fe\u00f3tti m\u00e9r fax hans sem gull, ok hj\u00f6rtrinn stakkhornunum undir b\u00f3g d\u00fdrinu, en \u00feat fell dautt ni\u00f0r.\u00dear n\u00e6st s\u00e1 ek, hvar flaug flugdreki mikill ok kom \u00fear,sem hj\u00f6rtrinn var, ok greip \u00feegar \u00ed kl\u00e6r s\u00e9r ok sleitallan \u00ed sundr. \u00de\u00e1 s\u00e1 ek bjarnd\u00fdr eitt, ok fylgdi h\u00fannungr, ok vildi drekinn taka hann, en beran var\u00f0i, okvakna\u00f0a ek \u00fe\u00e1.\" H\u00fan m\u00e6lti: \"\u00deetta er mikill draumr,ok varast \u00fe\u00fa \u00cdvar konung, f\u00f6\u00f0ur minn, at hann v\u00e9li\u00feik, er \u00fe\u00fa hittir hann, \u00fev\u00ed at \u00fear hefir \u00fe\u00fa s\u00e9t konungafylgjur, ok munu \u00feeir eigast vi\u00f0 orrostur, ok v\u00e6ri betr,at eigi \u00e6ttir \u00fe\u00fa \u00feann hj\u00f6rtinn, er \u00fe\u00e9r s\u00fdndist, en til\u00feess \u00fe\u00e6tti m\u00e9r \u00fe\u00fa l\u00edkligastr.\"\u00deann sama dag f\u00f3r hann me\u00f0 marga menn \u00e1 fund\u00cdvars konungs ok gekk \u00e1 konungs skipi\u00f0 ok fyrir lyptinginaok heilsa\u00f0i \u00cdvari konungi, en hann svara\u00f0i enguok l\u00e9t sem hann s\u00e6i hann eigi. \u00de\u00e1 segir Hr\u00e6rekr, athann hefir l\u00e1tit b\u00faa veizlu \u00ed m\u00f3ti honum ok vildi honumtil s\u00edn bj\u00f3\u00f0a. Konungr svara\u00f0i, kva\u00f0st hafa illagift d\u00f3ttur s\u00edna ok kva\u00f0 eigi vera undir fyrir \u00fe\u00e1 s\u00f6k,\u00fe\u00f3tt h\u00fan hef\u00f0i illa vi\u00f0 hann b\u00fait. Hann svarar, kve\u00f0stvel vi\u00f0 una, kve\u00f0st ok \u00e6tla, at h\u00fan yndi eigi illa vi\u00f0sitt gjafor\u00f0. \u00de\u00e1 svarar konungr rei\u00f0uliga, segir, at hannvissi \u00f3gerla, hversu \u00feau bjuggu vi\u00f0 hann Helgi okAu\u00f0r, kva\u00f0 \u00feat \u00ed hvers manns munni, at Haraldr v\u00e6risonr Helga konungs ok hans mynd v\u00e6ri \u00e1 \u00feeim sveini,ok l\u00e9zt til \u00feess kominn at l\u00e1ta hann vita \u00feessi svik,ok kve\u00f0st honum s\u00fdnast, at eigi \u00e6tti \u00feeir hana b\u00e1\u00f0ir,-- \"ok heldr vil ek, at \u00fe\u00fa gefir hana br\u00f3\u00f0ur \u00fe\u00ednumen \u00feannig fari lengr fram, at \u00fe\u00fa \u00feorir eigi at hefna.\"Hr\u00e6rekr l\u00e9zt \u00feat ekki heyrt hafa, en fyrir hvatvetnafram vill hann eigi l\u00e1ta konu s\u00edna ok ba\u00f0 \u00cdvar konungr\u00e1\u00f0 til leggja. En hann kve\u00f0st ekki kunna \u00f6\u00f0ru v\u00edsstil leggja en hann dr\u00e6pi Helga, l\u00e9t ok aldri fyrr munduver\u00f0a me\u00f0 \u00feeim vel, e\u00f0a hinn ella, at hann l\u00e9ti konunafyrir Helga, kva\u00f0 \u00f3h\u00e6ft sv\u00e1 b\u00fait. Hr\u00e6rekr kva\u00f0st aldrimundu konuna l\u00e1ta ok heldr hefna, r\u00ed\u00f0r \u00e1 brott vi\u00f0s\u00edna menn, en konungr f\u00f3r su\u00f0r til Rei\u00f0gotalands.Um haustit, er Helgi kom heim, var Hr\u00e6rekr sv\u00e1\u00f3k\u00e1tr, at engi ma\u00f0r fekk or\u00f0 af honum. En Au\u00f0r l\u00e9tb\u00faa veizlu r\u00edkuliga \u00ed m\u00f3ti honum, ok at \u00feeiri veizluv\u00e1ru margs konar leikar, ok \u00fe\u00f3tti Helga mikit mein,er br\u00f3\u00f0ir hans var sv\u00e1 \u00f3k\u00e1tr, ok ba\u00f0 hann fara \u00ed leikme\u00f0 s\u00e9r, en hann kve\u00f0st ekki leika mundu at sv\u00e1 b\u00fanu.Hann ba\u00f0 hann vera k\u00e1tan, -- \"ok t\u00f6kum hesta okkraok r\u00ed\u00f0um \u00ed turniment, sem vit erum vanir.\" Hr\u00e6rekrspratt upp, gekk til sinna manna \u00feegjandi, tekr v\u00e1pns\u00edn, hj\u00e1lm ok brynju ok sver\u00f0 ok spj\u00f3t, r\u00ed\u00f0r \u00fat. A\u00f0rirmenn ri\u00f0u me\u00f0 burtstengr. Helgi, br\u00f3\u00f0ir hans, kemrm\u00f3ti honum me\u00f0 burtst\u00f6ng. Hr\u00e6rekr leggr undir h\u00f6ndhonum me\u00f0 spj\u00f3ti ok \u00ed gegnum hann, ok fell hanndau\u00f0r af hestinum. N\u00fa ri\u00f0u til allir \u00feeir, sem hj\u00e1 v\u00e1ru,og spur\u00f0u, hv\u00ed hann hefir \u00feetta it illa verk gert. Hannl\u00e9t \u00e6rnar sakir til, kve\u00f0st at s\u00f6nnu spurt hafa, at hannhefir glapit konu hans. Allir duldu \u00feess ok kv\u00e1\u00f0u veramikla lygi. Ok er Au\u00f0r spyrr \u00feetta, l\u00e9zt h\u00fan vita, at\u00feat v\u00e1ru r\u00e1\u00f0 f\u00f6\u00f0ur hennar, -- \"ok er enn eigi allt framkomit, \u00feat er hann hyggr,\" kva\u00f0 \u00feat mundu s\u00fdnastbr\u00e1tt. H\u00fan t\u00f3k son sinn, Harald, ok rei\u00f0 brott vi\u00f0marga menn, en Hr\u00e6rekr f\u00f3r at veizlum, sem vandivar til.Ok litlu s\u00ed\u00f0ar kom sunnan \u00cdvarr konungr. Ok erHr\u00e6rekr spyrr \u00feat, rei\u00f0 hann \u00e1 fund hans. Ok er \u00cdvarrkonungr spyrr, at Helgi var drepinn, segir hann \u00feettavera n\u00ed\u00f0ingsverk mikit ok bi\u00f0r v\u00e1pnast li\u00f0 sitt skj\u00f3ttok hefna vinar s\u00edns, Helga, ok spyrr, at Hr\u00e6rekr \u00e6tlar\u00e1 fund hans, ok b\u00fdr li\u00f0 sitt til atg\u00f6ngu, fara \u00e1 landupp ok \u00ed sk\u00f3g \u00feann, er var \u00e1 lei\u00f0 \u00feeiri, er v\u00e1n var, atHr\u00e6rekr mundi ofan r\u00ed\u00f0a. Ok hann kom ofan til sj\u00f3var,ok gekk \u00cdvarr konungr sj\u00e1lfr \u00e1 land me\u00f0 \u00fev\u00ed li\u00f0i, ereptir var hj\u00e1 skipum, ok l\u00e9t setja upp merki sitt okgekk \u00ed m\u00f3ti Hr\u00e6reki. Ok er \u00feeir heyr\u00f0u l\u00fa\u00f0r \u00cdvarskonungs, er \u00ed sk\u00f3ginum v\u00e1ru, runnu \u00feeir \u00f3r sk\u00f3ginumeptir \u00feeim Hr\u00e6reki ok hans li\u00f0i. Ok er \u00feeir fundust,b\u00f6r\u00f0ust \u00feeir. Fell \u00fear Hr\u00e6rekr ok allt li\u00f0 hans. Ok\u00fe\u00e1 beiddist \u00cdvarr konungr, at \u00feat r\u00edki v\u00e6ri honum gefittil forr\u00e1\u00f0a, ok allir \u00feeir, sem n\u00e6stir v\u00e1ru, gengu undirhann. Litlu s\u00ed\u00f0ar kom af landi ofan Au\u00f0r in dj\u00fap\u00fa\u00f0ga,d\u00f3ttir hans, me\u00f0 her allan \u00feann, sem h\u00fan fekk. Okme\u00f0 \u00fev\u00ed at \u00cdvarr konungr haf\u00f0i ekki sv\u00e1 mikinn her,at hann m\u00e6tti berjast vi\u00f0 landsherinn at sinni, \u00fe\u00e1 f\u00f3rhann brott ok til Sv\u00ed\u00fej\u00f3\u00f0ar.\u00deann sama vetr safnar Au\u00f0r til s\u00edn \u00f6llu gulli ok d\u00fdrgripum,er h\u00fan m\u00e1tti f\u00e1 \u00ed \u00fev\u00ed r\u00edki, er \u00e1tt haf\u00f0i Hr\u00e6rekrkonungr, ok sendi til Eygotalands. Ok \u00feegar v\u00e1rar,b\u00fdr h\u00fan fer\u00f0 s\u00edna ok hefir me\u00f0 s\u00e9r Harald, sonsinn, ok margt st\u00f3rmenni f\u00f3r me\u00f0 henni \u00f3r landi, okhefir me\u00f0 s\u00e9r allt \u00feat f\u00e9, sem h\u00fan m\u00e1tti me\u00f0 komast,f\u00f3r fyrst til Eygotalands ok s\u00ed\u00f0an austr \u00ed Gar\u00f0ar\u00edki.\u00dear r\u00e9\u00f0 fyrir s\u00e1 konungr, er Ra\u00f0bar\u00f0r h\u00e9t. Hann t\u00f3kvel vi\u00f0 henni ok li\u00f0i hennar ok bau\u00f0 henni me\u00f0 s\u00e9rat vera ok \u00f6llu li\u00f0i hennar ok hafa gott yfirl\u00e6ti \u00ed s\u00ednulandi. \u00deetta \u00feiggr h\u00fan. \u00cdvarr konungr lag\u00f0i undir sikr\u00edki \u00feat allt, er \u00e1tt h\u00f6f\u00f0u \u00feeir br\u00e6\u00f0r. En Ra\u00f0bar\u00f0rkonungr bi\u00f0r Au\u00f0ar, ok me\u00f0 \u00fev\u00ed at h\u00fan var landfl\u00f3ttaaf Selundi me\u00f0 son sinn, \u00feykkir henni \u00feurfa nokkurttraust, \u00feat er syni hennar v\u00e6ri til hj\u00e1lpar, er hann yxiupp. Ok me\u00f0 \u00fev\u00ed, at Ra\u00f0bar\u00f0r var r\u00edkr konungr, \u00fe\u00e1var h\u00fan gift honum me\u00f0 r\u00e1\u00f0i Haralds, en at var ekkispur\u00f0r \u00cdvarr konungr."}}