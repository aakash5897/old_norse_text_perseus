{"originalTitle": "Hr\u00f3lfs_Saga_Gautrekssonar_Chapter_21", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Gautrekssonar_Chapter_21", "text": {"0": "Konungr r\u00e9\u00f0 fyrir \u00cdrlandi, er Hr\u00f3lfr h\u00e9t. Hann varmikill fyrir s\u00e9r ok \u00f3d\u00e6ll. Hann var bl\u00f3tma\u00f0r. Hann\u00e1tti s\u00e9r eina d\u00f3ttur barna. S\u00fa heitir Ingibj\u00f6rg. H\u00fanvar vitr kona ok v\u00e6n, ok \u00fe\u00f3tti engi betri kostr \u00e1 \u00cdrlandi.Hennar h\u00f6f\u00f0u be\u00f0it margir \u00e1g\u00e6tir konungasynir,ok vildi fa\u00f0ir hennar eigi gifta hana. H\u00f6f\u00f0u \u00feeir \u00feessaleitat b\u00e6\u00f0i me\u00f0 r\u00e1\u00f0um ok me\u00f0 orrostu, en Hr\u00f3lfr konungrvar sv\u00e1 forsp\u00e1r, at af sinni illsku ok v\u00e1ndum \u00e1tr\u00fana\u00f0ivissi hann fyrir kv\u00e1mu \u00feeira ok haf\u00f0i jafnan \u00fe\u00e1 her\u00f3v\u00edgan, er \u00feeir \u00e6tlu\u00f0u at koma honum \u00e1 \u00f3vart. Hannsj\u00e1lfr var ok inn mesti berserkr til framg\u00f6ngu, sv\u00e1 athann felldi marga kappa \u00ed einv\u00edgum, \u00fe\u00f3 at honum by\u00f0i \u00e1h\u00f3lm, ok fyrir sl\u00edkra hluta sakir var\u00f0 hann fr\u00e6gr, sv\u00e1at engir konungar f\u00fdstust vi\u00f0 hann at keppa, haf\u00f0ihann ok n\u00fa langan t\u00edma sv\u00e1 setit \u00ed n\u00e1\u00f0um, at engi konungrhaf\u00f0i str\u00edtt \u00e1 hans r\u00edki, \u00fev\u00ed at allir \u00f3ttu\u00f0ust hanshar\u00f0fengi.Einn t\u00edma er \u00feess vi\u00f0 getit, at \u00c1smundr kemr atm\u00e1li vi\u00f0 Hr\u00f3lf konung Gautreksson: \"Sv\u00e1 er m\u00e1l me\u00f0vexti, herra, at ek vildi sta\u00f0festa r\u00e1\u00f0 mitt ok kv\u00e6nast.Gerist fa\u00f0ir minn mj\u00f6k aldra\u00f0r, ok \u00e1 ek at taka r\u00edkieptir hans dag.\" Hr\u00f3lfr konungr svara\u00f0i: \"Hvarhorfir \u00fe\u00fa, f\u00f3stbr\u00f3\u00f0ir, \u00e1 um \u00feetta m\u00e1l?\" \u00c1smundrsvara\u00f0i: \"Hr\u00f3lfr heitir konungr, er r\u00e6\u00f0r fyrir \u00cdrlandi,mikilh\u00e6fr ma\u00f0r. Hann \u00e1 d\u00f3ttur v\u00e6na ok vitra,er heitir Ingibj\u00f6rg. Hennar vilda ek f\u00e1 ok hafa \u00feartil y\u00f0varn styrk ok har\u00f0fengi at n\u00e1 \u00feessu r\u00e1\u00f0i m\u00e9r tilhanda.\" Hr\u00f3lfr konungr svara\u00f0i: \"Eigi mun \u00fe\u00e9r Hr\u00f3lfrkonungr \u00f3kunnigr vera. Hann er fullr upp galdra okgerninga, ok m\u00e1 honum ekki \u00e1 \u00f3vart koma. Er ok illtat s\u00e6kja \u00cdrland me\u00f0 her \u00fatlendum. \u00dear er fj\u00f6lbyggt,en grunn mikill fyrir landinu, sv\u00e1 at \u00fear vi\u00f0 kemst ekkinema me\u00f0 sm\u00e1skipum, ok hefi ek heyrt, at nokkurirmikils h\u00e1ttar menn hafi be\u00f0it \u00feessar meyjar ok engifengit nema sk\u00f6mm ok sv\u00edvir\u00f0ing af konungi \u00feessum.N\u00fa veiztu, f\u00f3stbr\u00f3\u00f0ir, at oss ganga ekki sv\u00e1 mj\u00f6k kv\u00e1nb\u00e6nir,\u00fear sem v\u00e9r ver\u00f0um at s\u00e6kja me\u00f0 bard\u00f6gumok styrj\u00f6ld ok miklum mannska\u00f0a, ok \u00fe\u00f3tt konungarnirsj\u00e1lfir vili eigi str\u00ed\u00f0a \u00ed m\u00f3t oss, \u00fe\u00e1 taka konurnar sj\u00e1lfarok halda bardaga oss \u00ed m\u00f3ti me\u00f0 m\u00f6rgum v\u00e9lr\u00e6\u00f0um.N\u00fa munu vit leita oss l\u00e9ttara en ganga \u00ed fang Hr\u00f3lfikonungi. Me\u00f0 sl\u00edkum hug \u00e6tla ek ok vera Sv\u00eda okGauta ok Dani, at \u00feeim \u00feykki m\u00e1l at l\u00e9tta \u00feessu sukkiok herna\u00f0i ok hafa eigi sv\u00e1 mikinn kostna\u00f0 sumar fr\u00e1sumri.\" \u00deat fann \u00c1smundr, at konungr f\u00f3r mj\u00f6k undanok taldi allar latar \u00e1 um fer\u00f0 \u00feessa. Vissi hann \u00featok, at \u00cdrakonungr var illr vi\u00f0reignar ok hann haf\u00f0iskemmiliga leikit \u00fe\u00e1, er \u00feangat h\u00f6f\u00f0u m\u00e6g\u00f0a be\u00f0it.L\u00e9k \u00c1smundi \u00fe\u00f3 ekki annat \u00ed skapi ok taldi jafnan umfyrir konungi ok ba\u00f0 hann f\u00e1 s\u00e9r til styrk, \u00fe\u00f3tt hann vildieigi fara sj\u00e1lfr, ok leggja r\u00e1\u00f0 til me\u00f0 honum. Konungrkve\u00f0st \u00e6tla, at \u00feat mundi til l\u00edtils koma, utan mannska\u00f0afengi hann \u00fev\u00ed meira. En er \u00c1smundr s\u00e1, atkonungr var fastr fyrir um \u00feetta m\u00e1l ok \u00f3talhl\u00fd\u00f0innum \u00feat, sem hann beiddi, \u00fe\u00e1 bi\u00f0r \u00c1smundr drottningut\u00falka sitt m\u00e1l ok segir henni sinn vilja, ok sv\u00e1 segirhann henni vi\u00f0tal \u00feeira konungs. Drottning kve\u00f0stgjarna vilja gera hans vilja \u00ed \u00f6llu \u00fev\u00ed, er h\u00fan orka\u00f0i,-- \"en til \u00feessarar y\u00f0varrar bei\u00f0slu kann ek s\u00edzt a\u00f0leggja, me\u00f0 \u00fev\u00ed at ek kann eigi \u00feau r\u00e1\u00f0 til gefa, at y\u00f0arframi e\u00f0a s\u00e6md m\u00e6tti aukast vi\u00f0, \u00fear sem sv\u00e1 er vi\u00f0illan um at eiga sem Hr\u00f3lfr \u00cdrakonungr er, \u00fev\u00ed at hanner har\u00f0r konungr ok illrar n\u00e1tt\u00faru. S\u00e9r Hr\u00f3lfr konungrGautreksson sl\u00edkt, \u00fear sem hann er vitr ok forsj\u00e1llok getr m\u00f6rgu n\u00e6r.\""}}