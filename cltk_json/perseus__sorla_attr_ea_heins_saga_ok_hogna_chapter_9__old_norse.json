{"originalTitle": "S\u00f6rla_\u00de\u00e1ttr_E\u00f0a_He\u00f0ins_Saga_Ok_H\u00f6gna_Chapter_9", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "S\u00f6rla_\u00de\u00e1ttr_E\u00f0a_He\u00f0ins_Saga_Ok_H\u00f6gna_Chapter_9", "text": {"0": "\u00c1 fyrsta \u00e1ri r\u00edkis \u00d3l\u00e1fs konungs er sagt, at hannk\u00e6mi vi\u00f0 eyna H\u00e1 ok lag\u00f0i \u00fear \u00ed l\u00e6gi eitt kveld. S\u00e1var \u00fear vani vi\u00f0 fyrr sag\u00f0a ey, at \u00fear hurfu hverja n\u00e1ttvar\u00f0menn, sv\u00e1 at engi vissi, hvat af var\u00f0. \u00cdvarr lj\u00f3mi\u00e1tti v\u00f6r\u00f0 at halda \u00feessa n\u00f3tt. En er allir menn v\u00e1rusofna\u00f0ir \u00e1 skipum, t\u00f3k \u00cdvarr sver\u00f0it, er \u00e1tt haf\u00f0i J\u00e1rnskj\u00f6ldr,en \u00deorsteinn, sonr hans, haf\u00f0i gefit honum,ok \u00f6ll herkl\u00e6di s\u00edn ok gekk upp \u00e1 eyna. En er hanner upp kominn \u00e1 eyna, s\u00e1 hann mann ganga \u00ed m\u00f3ts\u00e9r. S\u00e1 var mikill vexti ok allr bl\u00f3\u00f0ugr, me\u00f0 miklum\u00e1hyggjusvip. \u00cdvarr spur\u00f0i \u00feenna mann at nafni. Hannkva\u00f0st He\u00f0inn heita ok vera Hjarrandason, kynja\u00f0rutan \u00f3r Serklandi. \"Er \u00fe\u00e9r \u00feat satt at segja, at \u00fe\u00f3 ath\u00e9r hafi horfit v\u00f6kumenn, at \u00feat er m\u00e9r at kenna okokkr H\u00f6gna H\u00e1lfdanarsyni, \u00fev\u00ed at vit erum or\u00f0nirfyrir sv\u00e1 miklum atkv\u00e6\u00f0um ok \u00e1nau\u00f0um ok okkrirmenn, at v\u00e9r berjumst b\u00e6\u00f0i n\u00e6tr ok daga, ok hefir\u00feessu gengit marga mannsaldra, en Hildr H\u00f6gnad\u00f3ttirsitr ok s\u00e9r upp \u00e1. En \u00d3\u00f0inn hefir \u00feetta lagit \u00e1 oss okekki annat til undanlausnar en nokkurr kristinn ma\u00f0rberist vi\u00f0 oss, \u00fe\u00e1 skal s\u00e1 eigi upp standa, er hann drepr,ok \u00fe\u00e1 er hverr s\u00e1 leystr fr\u00e1 sinni \u00e1nau\u00f0. N\u00fa vilda ekbi\u00f0ja \u00feik, at \u00fe\u00fa f\u00e6rir til bardaga me\u00f0 oss, \u00fev\u00ed at ekveit, at \u00fe\u00fa ert vel kristinn, sv\u00e1 ok at konungr s\u00e1, er\u00fe\u00fa \u00fej\u00f3nar, er mikillar hamingju. Segir m\u00e9r ok sv\u00e1hugr um, at v\u00e9r munum af honum ok hans m\u00f6nnumnokkut gott hlj\u00f3ta.\" \u00cdvarr j\u00e1ttar at fara me\u00f0 honum.He\u00f0inn var\u00f0 gla\u00f0r vi\u00f0 \u00feat ok m\u00e6lti: \"\u00deess skaltu varastat ganga eigi framan at H\u00f6gna ok \u00feess annars atdrepa mik eigi fyrr en H\u00f6gna sakar \u00feess, at \u00feat ereinkis mennsks manns at ganga framan at H\u00f6gna e\u00f0adrepa hann, ef ek er \u00e1\u00f0r dau\u00f0r, \u00fev\u00ed at hann hefir \u00e6gishj\u00e1lm\u00ed augum ok hl\u00edfir engu v\u00e6tta, ok \u00fev\u00ed er \u00feateina til, at ek gangi at honum framan ok berjumstek vi\u00f0 hann, en \u00fe\u00fa gangir at baki honum ok veitirhonum banatilr\u00e6\u00f0i, \u00fev\u00ed at \u00fe\u00e9r mun l\u00edtit fyrir ver\u00f0aat bana m\u00e9r, \u00fe\u00f3 at ek lifi v\u00e1r allra lengst.\"S\u00ed\u00f0an ganga \u00feeir til bardaga, ok s\u00e9r \u00cdvarr, at \u00feettaer allt satt, sem He\u00f0inn haf\u00f0i sagt honum. Gengr hannat baki H\u00f6gna ok h\u00f6ggr \u00ed h\u00f6fu\u00f0 honum ok kl\u00fdfr hann\u00ed her\u00f0ar ni\u00f0r. Fellr H\u00f6gni \u00fe\u00e1 dau\u00f0r ok st\u00f3\u00f0 aldri upps\u00ed\u00f0an. S\u00ed\u00f0an drap hann \u00fear \u00fe\u00e1 menn alla, er at bardaganumv\u00e1ru, en s\u00ed\u00f0ast He\u00f0inn, ok var\u00f0 honum l\u00edtitfyrir \u00fev\u00ed. S\u00ed\u00f0an gekk hann til skipa, ok var\u00f0 \u00fe\u00e1 l\u00fdstaf degi. Hann f\u00f3r til konungs ok sag\u00f0i honum. Konungrl\u00e9t vel yfir verki hans ok sag\u00f0i honum giftuligatekizt hafa. Eptir um daginn gengu \u00feeir \u00e1 land ok\u00fear til, sem bardaginn haf\u00f0i verit, ok s\u00e1 \u00fear engansta\u00f0 \u00feeira t\u00ed\u00f0enda, er \u00fear h\u00f6f\u00f0u verit, en s\u00e1st bl\u00f3\u00f0 \u00e1sver\u00f0i \u00cdvars til merkja, ok aldri hurfu \u00fear var\u00f0haldsmenns\u00ed\u00f0an. Konungr f\u00f3r heim eptir \u00feetta \u00ed r\u00edki sitt."}}