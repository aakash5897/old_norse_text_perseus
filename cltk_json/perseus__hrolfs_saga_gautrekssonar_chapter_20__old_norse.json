{"originalTitle": "Hr\u00f3lfs_Saga_Gautrekssonar_Chapter_20", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Gautrekssonar_Chapter_20", "text": {"0": "Eptir \u00feetta \u00ferekvirki heldu \u00feeir \u00e1 brott ok fengubyr g\u00f3\u00f0an, k\u00f3mu vi\u00f0 Gar\u00f0ar\u00edki n\u00e6r konungs atsetu.\u00deat var snemma morgins. \u00dear fyrir kenndu \u00feeir s\u00ednamenn. Ur\u00f0u \u00fear fagnafundir. V\u00e1ru \u00feeir Ketill ok n\u00fdkomnir.Spur\u00f0u \u00feeir \u00fe\u00e1 at um fer\u00f0ir Hr\u00f3lfs konungs,en hann segir sv\u00e1 sem gengit haf\u00f0i. \u00deeim \u00fe\u00f3tti honumhafa g\u00e6fusamliga tekizt ok \u00fe\u00f3 mikilmannliga, lofu\u00f0un\u00fa allir hans fer\u00f0 ok frama. Ketill spur\u00f0i Hr\u00f3lf konung,br\u00f3\u00f0ur sinn, hvort \u00feeir skyldu eigi \u00feegar farasem hermannligast ok veita konungi atg\u00f6ngu. Konungrkva\u00f0st eigi \u00feat vilja. \"Mun ek senda menn \u00e1 konungsfund ok segja honum m\u00edna kv\u00e1mu ok hvert v\u00e1rt eyrendier. Vil ek, \u00c1smundr, at \u00fe\u00fa farir \u00feessa fer\u00f0. Segsv\u00e1 H\u00e1lfdani konungi, ef hann vill eigi unna Katli,br\u00f3\u00f0ur m\u00ednum, m\u00e6g\u00f0a vi\u00f0 sik, at hann mun \u00f3fri\u00f0im\u00e6ta eiga af oss. Viljum v\u00e9r b\u00ed\u00f0a konungs h\u00e1lfanm\u00e1nu\u00f0, ok safni hann li\u00f0i at s\u00e9r ok b\u00faist vi\u00f0 bardaga.\u00c6tlum v\u00e9r \u00fe\u00f3 at vinna \u00feessa mey Katli til handa.\"Ferr \u00c1smundr n\u00fa vi\u00f0 nokkura menn, kemr \u00feannt\u00edma til hallarinnar, er konungr sat yfir drykkjubor\u00f0umme\u00f0 hir\u00f0 s\u00edna. Var \u00fear gle\u00f0i mikil. \u00c1smundr gekk\u00ed h\u00f6llina at \u00f3vilju\u00f0um dyrav\u00f6r\u00f0um. Hann gekk fyrirkonunginn ok bar fram eyrendi s\u00edn vel ok sk\u00f6ruliga,eptir \u00fev\u00ed sem Hr\u00f3lfr konungr \u00e6tla\u00f0i. H\u00e1lfdan konungrsvarar: \"Spurt h\u00f6fum v\u00e9r, at Hr\u00f3lfr konungrGautreksson er \u00e1g\u00e6tr ma\u00f0r, en me\u00f0 \u00fev\u00ed at v\u00e9r h\u00f6fum\u00e1\u00f0r synja\u00f0 Katli \u00feessa r\u00e1\u00f0ahags, s\u00fdnist oss eigi at j\u00e1ta,\u00fe\u00f3tt \u00fe\u00e9r s\u00e9i\u00f0 n\u00fa komnir me\u00f0 meira styrk en \u00fe\u00e1 varKetill. Munu v\u00e9r \u00feenna kost kj\u00f3sa at r\u00e1\u00f0a til bardaga,me\u00f0 \u00fev\u00ed at Hr\u00f3lfr konungr hefir \u00fear vel um talat, atv\u00e9r megim safna oss li\u00f0i.\" \u00de\u00e1 m\u00e6lti \u00de\u00f3rir j\u00e1rnskj\u00f6ldr,\u00f6ndugisma\u00f0r konungs: \"\u00deat er mitt r\u00e1\u00f0, herra, at \u00fe\u00e9rstr\u00ed\u00f0i\u00f0 eigi vi\u00f0 Hr\u00f3lf konung, \u00fev\u00ed at \u00feat mun y\u00f0r ver\u00f0aallt um megn. Er d\u00f3ttir y\u00f0ar fulls\u00e6miliga gift, \u00fe\u00f3 atKetill f\u00e1i hennar; er hann hraustasti ma\u00f0r ok hugfullr.Munu \u00fe\u00e9r \u00fe\u00e1 f\u00e1 trausta h\u00f6fu\u00f0bendu, \u00fear Hr\u00f3lfrkonungr er, \u00fev\u00ed at engan vitum v\u00e9r fr\u00e6gra \u00ed Nor\u00f0rl\u00f6ndum\u00e1 allan hvatleik, vit ok hreysti, ok me\u00f0 v\u00edsusegi ek y\u00f0r satt, at t\u00fdni \u00fe\u00e9r vir\u00f0ing y\u00f0varri, ef \u00fe\u00e9rberizt vi\u00f0 hann. Ok me\u00f0 \u00fev\u00ed \u00fe\u00e9r vili\u00f0 eigi hl\u00fd\u00f0a m\u00ednur\u00e1\u00f0i, \u00fe\u00e1 skulu \u00fe\u00e9r enga v\u00e1n eiga minnar fylgdar, okmun ek eigi bera minn skj\u00f6ld \u00ed m\u00f3ti Hr\u00f3lfi konungi.\"\u00de\u00e1 hlj\u00f3pu upp berserkir konungs t\u00f3lf saman. VarHross\u00fej\u00f3fr fyrir \u00feeim. Hann m\u00e6lti til \u00de\u00f3ris: \"\u00deetta erb\u00e6\u00f0i m\u00e6lt illmannliga ok \u00fe\u00f3 ragmannliga at veita eigikonungi li\u00f0 eptir megni ok \u00feora eigi at berjast \u00ed m\u00f3tieinum l\u00edtils h\u00e1ttar konungi, ok \u00f3ver\u00f0r ertu at hafas\u00e6mdir af v\u00e1rum herra fyrir sl\u00edk or\u00f0, ok \u00fe\u00f3tt konungrv\u00e1rr hef\u00f0i eigi fleiri menn en oss t\u00f3lf berserki, \u00fe\u00e1 skyldihann \u00feessa eigi at s\u00ed\u00f0r til heljar f\u00e6ra me\u00f0 \u00f6llu li\u00f0is\u00ednu ok aldri he\u00f0an mannsbarn komast. \u00c6tla ek m\u00e9rat m\u00e6gjast vi\u00f0 H\u00e1lfdan konung, en brytja Hr\u00f3lf konunghr\u00f6fnum ok erni, en \u00fe\u00e9r sendimenn ver\u00f0i\u00f0 skj\u00f3tt\u00e1 brottu, ef \u00fe\u00e9r vili\u00f0 \u00f3meiddir vera ok \u00f3bar\u00f0ir. Segi\u00f0sv\u00e1 konungi y\u00f0rum, at fyrr skal hann v\u00e1n eiga at osssnarprar orrostu en H\u00e1lfdan konungr gifti d\u00f3ttur s\u00edna\u00feeim manni, er v\u00e9r vitum mest vesaldar kreg\u00f0 okheimskastr er \u00ed \u00f6llu, ef \u00fereyta skal, ok er \u00feat undarligt,er hann \u00feor\u00f0i optar \u00feessa m\u00e1la at leita, \u00fear sem hann vareltr ok bar\u00f0r sem hundr hj\u00e1 st\u00edu.\" \u00c1smundr svara\u00f0i:\"\u00deat s\u00e9 ek \u00e1 \u00fe\u00e9r, Hross\u00fej\u00f3fr, at \u00fe\u00fa m\u00e6lir feigum munniok \u00fe\u00e9r allir f\u00e9lagar, \u00fev\u00ed at eigi \u00f3ttast Hr\u00f3lfr konungry\u00f0r \u00fe\u00f3tt \u00fe\u00e9r v\u00e6ru\u00f0 menn, en n\u00fa h\u00e1lfu s\u00ed\u00f0r, er \u00fe\u00e9rskrekti\u00f0 sem ragar sk\u00f3gargeitur. Munu \u00fe\u00e9r illa illsb\u00ed\u00f0a ok eggi\u00f0 konung y\u00f0varn ins mesta \u00f3r\u00e1\u00f0s.\" Sneri\u00c1smundr \u00fat \u00f3r h\u00f6llinni, en berserkir \u00e6ptu ok grenju\u00f0u\u00e1 \u00fe\u00e1. Konungr ba\u00f0 \u00fe\u00e1 \u00feegja ok gera ekki sukke\u00f0a gnau\u00f0 af s\u00e9r, kva\u00f0 karlmannligt at flytja eyrendikonungs s\u00edns.\u00c1smundr kom aptr \u00e1 konungs fund ok segir, hversufarit haf\u00f0i, segir \u00fe\u00e1 vi\u00f0 bardaga b\u00faast eiga. H\u00e1lfdankonungr l\u00e9t li\u00f0i safna. Kom \u00fear saman mikill herr \u00e1f\u00e1m d\u00f6gum. Bjuggust n\u00fa hv\u00e1rirtveggju eptir. Ok \u00feannsama dag, er \u00feeir skyldu berjast, flutti H\u00e1lfdan konungrher sinn \u00ed m\u00f3t Hr\u00f3lfi konungi. Berserkirnir v\u00e1rufremstir ok fara nokkut fr\u00e1skila \u00f6\u00f0rum m\u00f6nnum, \u00fev\u00edat \u00feeir vildu einir kenna sik l\u00e1ta af \u00f6\u00f0rum herm\u00f6nnumsakir ofbeldis ok mikils m\u00e1ttar.\u00de\u00e1 m\u00e6lti Hr\u00f3lfr konungr ok ba\u00f0 \u00fe\u00e1 Ingjald ok \u00c1smundok Ketil fylkja \u00ed m\u00f3ti H\u00e1lfdani konungi, enhann l\u00e9zt vilja finna einn berserkina. \u00deeir k\u00f6llu\u00f0u\u00feat \u00f3r\u00e1\u00f0ligt. Konungr kva\u00f0st r\u00e1\u00f0a vilja ok gengr einn\u00e1 m\u00f3ti \u00feeim. Ok er \u00feeir fundust, spur\u00f0i konungr,hverir \u00feeir v\u00e6ri, er sv\u00e1 l\u00e9tu st\u00f3rliga, -- \"ok gangi\u00f0fram \u00f3r fylking konungsins?\" Hross\u00fej\u00f3fr sag\u00f0i til nafnss\u00edns. Hr\u00f3lfr m\u00e6lti: \"Veit ek gerla \u00e6tt \u00fe\u00edna. Hrosskell,fa\u00f0ir \u00feinn, var mikill vinr Gautreks konungs, f\u00f6\u00f0urm\u00edns, ok skiptust \u00feeir gj\u00f6fum vi\u00f0. En \u00fear sem \u00fe\u00fa b\u00fd\u00f0stat str\u00ed\u00f0a \u00ed m\u00f3ti m\u00e9r, \u00fe\u00e1 vil ek segja \u00fe\u00e9r eina litla fr\u00e1s\u00f6gnok gera \u00fe\u00e9r kunniga \u00e6tt \u00fe\u00edna. \u00deat var \u00e1 einumt\u00edma, sem opt bar at, at fa\u00f0ir \u00feinn kom vi\u00f0 Gautland.Fa\u00f0ir minn t\u00f3k honum vel ok bau\u00f0 honum til veizlu,ok \u00feat \u00fe\u00e1 hann, ok var honum veitt it kappsamligasta.Sat hann \u00fear mj\u00f6k lengi. Fa\u00f0ir minn \u00e1tti \u00fe\u00e1 gripi, er\u00e1g\u00e6tir v\u00e1ru. \u00deat v\u00e1ru st\u00f3\u00f0hross, hestr mikill ok v\u00e6nligr,apalgr\u00e1r at lit, ok me\u00f0 fj\u00f6gur merhryssi, ok atskilna\u00f0i gaf Gautrekr konungr f\u00f6\u00f0ur \u00fe\u00ednum margad\u00fdrgripi, er \u00e1g\u00e6tir v\u00e1ru, ok \u00feessi st\u00f3\u00f0hross gaf hannhonum. F\u00f6\u00f0ur \u00fe\u00ednum fannst mikit um gripina ok gjafirnarok \u00fe\u00f3 mest um hrossin ok \u00feakka\u00f0i \u00feessa gj\u00f6fGautreki konungi me\u00f0 m\u00f6rgum f\u00f6grum or\u00f0um. Skildu\u00feeir, ok f\u00f3r fa\u00f0ir \u00feinn \u00e1 braut me\u00f0 hrossin ok heim.Hann var\u00f0veitti \u00feau virkuliga ok gekk til hvern dag.Ok eigi li\u00f0u langar stundir, \u00e1\u00f0r \u00feat fundu menn, atf\u00f6\u00f0ur \u00fe\u00ednum \u00fe\u00f3tti hestrinn ekki jafng\u00f3\u00f0r sem verithaf\u00f0i. \u00deat fundu menn ok, at honum \u00fe\u00f3tti hrossin sl\u00edke\u00f0a betri. Ok einn dag, er hann kom til hrossanna,fann hann hestinn drepinn ok lag\u00f0an me\u00f0 spj\u00f3ti \u00edgegnum. At \u00feessu gaf hann s\u00e9r ekki. \u00deat undra menn,er honum \u00fe\u00f3tti eigi ska\u00f0i at um sl\u00edkan grip sem hestrinnvar, en \u00fev\u00ed optar gekk hann til meranna, ok \u00feeimfylgdi hann \u00fev\u00ed fastara. Eitt var hrossit bleikt \u00e1 lit.\u00deat \u00fe\u00f3tti honum bezt allra hrossanna, ok um v\u00e1rit\u00e6tlu\u00f0u menn, at fyl mundi \u00ed merinni bleiku, allir \u00feeir,er hana s\u00e1. Sv\u00e1 er sagt, at stundir li\u00f0u, \u00fear til er merrinberr. Var\u00f0 \u00feat \u00f6\u00f0ruv\u00edsi en menn \u00e6tlu\u00f0u; \u00feat var sveinbarn,en eigi fyl. Fa\u00f0ir \u00feinn l\u00e9t taka ok f\u00e6\u00f0a upp barnit.\u00deat var mikit ok fr\u00edtt. Hann l\u00e9t \u00feenna svein heitaHross\u00fej\u00f3f ok kalla\u00f0i sinn son. Ok er eigi kynligt, at\u00fe\u00fa rembist me\u00f0, \u00fear sem \u00fe\u00fa ert merarson. Haf\u00f0i okfa\u00f0ir \u00feinn sj\u00e1lfr drepit hestinn, ok eigi veit ek, hv\u00e1rthann hefir fleiri syni \u00e1tt vi\u00f0 \u00feeiri meri, en sagt heyr\u00f0iek, at hann \u00e6tti \u00feann annan son, er Hesth\u00f6f\u00f0i h\u00e9t, ok v\u00e6riok at honum hrossakyn, en \u00fear sem \u00fe\u00e9r eru\u00f0 mj\u00f6k l\u00edkirhverr \u00f6\u00f0rum ok allir illir ok \u00f3l\u00edkir \u00f6\u00f0rum m\u00f6nnum,\u00fe\u00e1 er \u00feat l\u00edkast, at \u00fe\u00e9r s\u00e9u\u00f0 sv\u00e1 allir getnir.\"En vi\u00f0 or\u00f0 konungsins hlj\u00f3pu \u00feeir upp me\u00f0 grenjunok \u00f3pi allir berserkir. \u00deeir vildu allir senn \u00ed m\u00f3tikonunginum. Hr\u00f3lfr br\u00e1 \u00fe\u00e1 sver\u00f0inu Risanaut ok hj\u00f3\u00feann fyrst, er fremstr var. Beit \u00feetta sver\u00f0 sv\u00e1 \u00feeirab\u00faka sem \u00ed vatn bryg\u00f0i, \u00fev\u00ed at \u00feeir v\u00e1ru allir hl\u00edfarlausir,\u00fev\u00ed at ekki v\u00e1pn haf\u00f0i \u00feeim \u00e1\u00f0r grandat. L\u00fdkr\u00fear sv\u00e1 \u00feeira \u00ed millum, at Hr\u00f3lfr konungr drepr \u00fe\u00e1 allaok var\u00f0 drj\u00fagum ekki s\u00e1rr.\u00de\u00e1 s\u00e9r hann, at saman s\u00edga fylkingar \u00feeira H\u00e1lfdanarkonungs ok \u00feeira f\u00f3stbr\u00e6\u00f0ra. Haf\u00f0i H\u00e1lfdankonungr li\u00f0 miklu fleira. Hr\u00f3lfr konungr sn\u00fdr n\u00fa \u00edbardaga \u00ed m\u00f3ti H\u00e1lfdani konungi. Var \u00feessi bardagib\u00e6\u00f0i har\u00f0r ok langr. V\u00e1ru \u00feeir f\u00f3stbr\u00e6\u00f0r inir \u00e1k\u00f6fustu,en \u00fear, sem Hr\u00f3lfr konungr gekk fram, veik undanfylking H\u00e1lfdanar konungs, ok fell \u00fear fj\u00f6ldi.Sv\u00e1 er sagt fr\u00e1 \u00de\u00f3ri j\u00e1rnskildi, at hann vildi eigiberjast m\u00f3ti Hr\u00f3lfi konungi fyrir \u00feat, er H\u00e1lfdan vir\u00f0iekki hans till\u00f6g. Konungsd\u00f3ttir gekk upp \u00ed ina h\u00e6stuturna ok s\u00e1 til bardagans. H\u00fan s\u00e1 drepna hrausta mennf\u00f6\u00f0ur s\u00edns. H\u00fan gekk \u00fe\u00e1 heim til hallarinnar ok inn\u00ed h\u00f6llina. H\u00fan s\u00e1, at \u00de\u00f3rir sat einn samt \u00ed \u00f6ndugi ok\u00feuldi \u00ed gaupnir s\u00e9r. Hann haf\u00f0i f\u00f3strat meyna. H\u00fangekk fyrir hann ok m\u00e6lti: \"\u00deat er r\u00e1\u00f0, f\u00f3stri, at standaupp ok veita f\u00f6\u00f0ur m\u00ednum, \u00fev\u00ed at ek s\u00e9, at hann \u00fearfy\u00f0vars trausts.\" \u00de\u00f3rir leit vi\u00f0 henni ok svara\u00f0i enguok sat sem \u00e1\u00f0r, en h\u00fan gekk \u00e1 brott. Ok er stund lei\u00f0,gekk h\u00fan fyrir hann ok m\u00e6lti: \"Hv\u00ed s\u00e6tir \u00feat, f\u00f3stri,at \u00fe\u00fa sitr sv\u00e1 fast ok hj\u00e1lpar eigi fe\u00f0r m\u00ednum, \u00fearsem hann er sv\u00e1 mj\u00f6k \u00feurfi, ok er \u00feetta mj\u00f6k \u00f3heyriligt.Mun \u00fe\u00e9r \u00feetta ok til mikils \u00f3drengskapar virt,\u00fear sem \u00fe\u00fa ert hans \u00f6ndugisma\u00f0r ok \u00feegit af honummargar gjafir ok r\u00e1\u00f0it einn me\u00f0 honum \u00f6llu\u00fev\u00ed, sem \u00fe\u00fa vildir.\" Hann leit \u00fe\u00e1 rei\u00f0uliga til hennarok svarar engu ok sat sem \u00e1\u00f0r, en m\u00e6rin gekk \u00ed brautok \u00fe\u00f3tti f\u00f3stri sinn \u00f3fr\u00fdnligr mj\u00f6k. H\u00fan gekk \u00fe\u00e1 atsj\u00e1st um. \u00de\u00e1 s\u00e1 h\u00fan, at H\u00e1lfdan konungr ok hans fylkingargengu fyrir, en h\u00fan s\u00e1 Hr\u00f3lf konung h\u00f6ggva tilbeggja handa. H\u00fan efast n\u00fa \u00ed, hvort h\u00fan skal optarbi\u00f0ja f\u00f3stra sinn, ok ver\u00f0r enn \u00feat fyrir, at h\u00fan sn\u00fdstat honum djarfliga ok leggr hendr um h\u00e1ls honum okm\u00e6lti: \"Minn lj\u00fafi f\u00f3stri, ek bi\u00f0 \u00feik vi\u00f0 hj\u00e1lpa fe\u00f0rm\u00ednum ok m\u00e9r at ver\u00f0a eigi nau\u00f0ig gift. Hefir \u00fe\u00fa okheitit at veita m\u00e9r eina b\u00e6n, \u00fe\u00e1 er ek vil bi\u00f0ja \u00feik,vil ek n\u00fa, at \u00fe\u00fa gangir \u00ed \u00feenna bardaga ok veitir fe\u00f0rm\u00ednum eptir megni, ok veit ek, at \u00fe\u00fa munir vel tilduga.\" J\u00e1rnskj\u00f6ldr hratt meyjunni \u00e1 hallarg\u00f3lfit hart.Hann var \u00fe\u00e1 sv\u00e1 rei\u00f0uligr, at h\u00fan \u00feor\u00f0i eigi vi\u00f0 hannat m\u00e6la. Hann sprettr \u00fe\u00e1 \u00e1 f\u00e6tr. \u00deat heyr\u00f0i h\u00fan, athann bl\u00e9s vi\u00f0 mj\u00f6k. Hann gr\u00edpr v\u00e1pn s\u00edn ok kl\u00e6\u00f0irsik skj\u00f3tt ok fimliga.S\u00ed\u00f0an gekk hann sn\u00fa\u00f0igt til bardagans, skorti \u00feareigi mikit mannfall ok snarpa orrostu. \u00de\u00f3rir gengr framsv\u00e1 hart, at allt hr\u00f6kk undan honum. Ok er stund lei\u00f0,lita\u00f0ist Hr\u00f3lfr konungr um ok s\u00e1 mikinn bug \u00e1 fylking\u00feeira Ingjalds ok Ketils. Sneri konungr \u00fe\u00e1 \u00feangat,en ba\u00f0 \u00c1smund berjast undir \u00feeira merki, \u00fear tiler hann k\u00e6mi aptr. Ok er \u00feeir fundust br\u00e6\u00f0r, spur\u00f0ikonungr, hversu at f\u00e6ri. Ketill kva\u00f0 \u00feungt veita. \"H\u00e9rer kominn sv\u00e1 mikill \u00f3vinr, at ekki stendr vi\u00f0, ok l\u00edkarier hann tr\u00f6lli en manni.\" Konungr m\u00e6lti: \"Ma\u00f0r munvera, ok m\u00e1 vera, at hann s\u00e9 nokkuru vaskari en a\u00f0rirmenn.\" Konungr hj\u00f3 \u00fe\u00e1 me\u00f0 Risanaut \u00e1 b\u00e1\u00f0ar hendrok m\u00e6tti engum sv\u00e1 fr\u00e6knum, sterkum n\u00e9 drambl\u00e1tum,at eigi fengi skj\u00f3tt dau\u00f0ann fyrir l\u00edfit. Ketill fylgdifram hraustliga ok drap margan mann, ok gengu \u00feeir\u00ed gegnum fylkingar, ok eptir \u00feat hverfr \u00de\u00f3rir \u00fea\u00f0an,en konungr r\u00e9tti aptr fylkingina. Ok er \u00feeir h\u00f6f\u00f0u bariztum stund, s\u00e1 hann, at \u00c1smundr l\u00e9t undan buga.\u00de\u00e1 sneri konungr \u00feegar aptr ok undir merki sitt. Hr\u00f3lfrkonungr l\u00e9t \u00fe\u00e1 fram bera merkit ok fylgdi \u00fev\u00ed me\u00f0mikilli ats\u00f3kn. H\u00e1lfdan konungr gekk vel fram ok varinn fr\u00e6knasti vi\u00f0 bardaga ok inn hraustasti framg\u00f6nguma\u00f0rok felldi margt manna. \u00de\u00f3rir var ok \u00fear kominnok gekk fram har\u00f0liga me\u00f0 st\u00f3rum h\u00f6ggum, okger\u00f0i hann skj\u00f3tt um vi\u00f0 alla, \u00fe\u00e1 honum viku m\u00f3t.Ok \u00feegar hann s\u00e9r Hr\u00f3lf konung, v\u00edkr hann skj\u00f3ttundan ok \u00feangat, sem \u00feeir Ketill v\u00e1ru fyrir, gengr\u00fear fram me\u00f0 miklu kappi sem fyrr ok fellir hvernum \u00feveran annan, sv\u00e1 at ekki stendr vi\u00f0. Halla\u00f0ist n\u00faskj\u00f3tt bardaginn \u00e1 \u00fe\u00e1 f\u00f3stbr\u00e6\u00f0r.S\u00e9r Ketill, at eigi mun sv\u00e1 b\u00fait hl\u00fd\u00f0a, ferr til m\u00f3tsvi\u00f0 Hr\u00f3lf konung, br\u00f3\u00f0ur sinn, ok m\u00e6lti: \"Undarligt\u00feykki m\u00e9r \u00feat vera, at \u00fe\u00fa r\u00e6\u00f0r eigi af meinv\u00e6tti\u00feessa, er oss gerir sv\u00e1 mikinn ska\u00f0a, ok mundu v\u00e9r fyrirl\u00f6ngu sigr hafa, ef \u00feetta tr\u00f6ll hef\u00f0i eigi oss \u00ed m\u00f3tigengit. V\u00e9r h\u00f6fum eigi fundit \u00feat fyrr en n\u00fa, at \u00fe\u00fahafir eigi verit vel huga\u00f0r e\u00f0a eigi jafnan \u00fear framgengit, sem mest raun hefir at verit, utan n\u00fa \u00ed dagbrestr \u00feik \u00e1r\u00e6\u00f0i vi\u00f0 spellvirkja \u00feenna, ok s\u00fdnist osssv\u00e1 sem hv\u00e1rr ykkar for\u00f0ist annan. N\u00fa me\u00f0 \u00fev\u00ed at\u00fe\u00e9r vili\u00f0 eigi fyrirkoma \u00feessum manni, ef mann skalkalla, \u00fe\u00e1 f\u00e1 \u00fe\u00fa m\u00e9r sver\u00f0it Risanaut ok vita, hv\u00e1rtm\u00e9r bilar \u00e1r\u00e6\u00f0i, ef ek komumst \u00ed f\u00e6ri.\" Konungr svarar:\"Mikit er um \u00e1kafa \u00feinn, ok vel mundi \u00fe\u00e9r frambera, ef \u00fe\u00fa v\u00e6rir eptir \u00fev\u00ed forsj\u00e1ll sem \u00fe\u00fa ert framgjarn,e\u00f0a hyggstu munu vega me\u00f0 \u00fev\u00ed v\u00e1pni, er ekf\u00e6 varla borit?\" Ketill svara\u00f0i: \"Gerla veit ek \u00feat, atm\u00e9r er ekki v\u00e1pn \u00ed sver\u00f0inu, en eggja ver\u00f0 ek \u00feik me\u00f0nokkuru.\"Konungr sn\u00fdst \u00fe\u00e1 me\u00f0 Katli. Skorti eigi, at \u00fear varinn \u00e1kafasti bardagi ok mikil ats\u00f3kn. \u00de\u00f3rir j\u00e1rnskj\u00f6ldrvar \u00fear fyrir ok hj\u00f3 \u00e1 b\u00e1\u00f0ar hendr ok felldi marganmann til jar\u00f0ar. Konungr sn\u00fdr n\u00fa me\u00f0 nokkura menn\u00e1 m\u00f3ti \u00de\u00f3ri, ok var \u00fe\u00e1 h\u00f6r\u00f0 svipan. \u00deat s\u00e1 konungr,at eigi m\u00e1tti sv\u00e1 b\u00fait standa, en s\u00e1, at \u00de\u00f3rir vildi \u00fe\u00f3eigi bera v\u00e1pn \u00e1 hann ok f\u00f3r \u00e6 undan. Konungr gekk\u00fe\u00e1 sv\u00e1 n\u00e6r honum, at hann hj\u00f3 \u00feann, er fyrir honumst\u00f3\u00f0, ok annat sinn seildist hann yfir her\u00f0ar honumme\u00f0 sver\u00f0i ok drap \u00feann, at baki honum var. \u00de\u00e1 fellma\u00f0r fyrir f\u00e6tr konungi, ok rasa\u00f0i hann um \u00feann n\u00e6rtil falls, ok vi\u00f0 \u00feat stakk konungr sver\u00f0inu vi\u00f0 \u00de\u00f3ri,er \u00fe\u00e1 bar saman \u00ed rasinu, en \u00de\u00f3rir snara\u00f0ist fr\u00e1 okbr\u00e1 at s\u00e9r kl\u00e6\u00f0unum, ok nokkuru s\u00ed\u00f0ar s\u00e1 konungrhann hvergi, ok var hann horfinn \u00f3r bardaganum.Konungr eggja\u00f0i \u00fe\u00e1 li\u00f0 sitt til framg\u00f6ngu, en hannsj\u00e1lfr v\u00edkr m\u00f3ts vi\u00f0 H\u00e1lfdan konung. Var \u00fe\u00e1 \u00feegar au\u00f0s\u00fdnt,er \u00e1 gekk \u00ed nokkurn sta\u00f0, fl\u00fd\u00f0i \u00fe\u00e1 hverr at \u00f6\u00f0rum,\u00feeir sem l\u00edfit \u00fe\u00e1gu. H\u00e1lfdan konungr fl\u00fd\u00f0i til borgarinnarme\u00f0 \u00fev\u00ed li\u00f0i, sem undan komst, en fj\u00f6ldi varfallinn. Margt haf\u00f0i ok fallit af \u00feeim Hr\u00f3lfi konungi.Konungr ba\u00f0 s\u00edna menn fara til skipa, \u00fe\u00e1 er s\u00e1rir v\u00e1ru.Hr\u00f3lfr konungr ba\u00f0 \u00c1smund ganga me\u00f0 s\u00e9r. \u00deeirgengu til sk\u00f3gar, en annat li\u00f0 \u00feeira til skipa. \u00c1smundrm\u00e6lti: \"Hvat vili \u00fe\u00e9r forvitnast \u00ed sk\u00f3g \u00feenna?\" Konungrm\u00e6lti: \"\u00de\u00e1 er bardaginn var sem har\u00f0astr, skeindaek me\u00f0 sver\u00f0i m\u00ednu \u00feann inn mikla mann, er oss ger\u00f0imesta manntj\u00f3n, ok hann vilda ek gjarna finna, \u00fev\u00ed atek hygg, at hann gengi \u00e1 \u00feenna sk\u00f3g.\" \u00c1smundr m\u00e6lti:\"Hyggr \u00fe\u00fa eigi, at hann hafi d\u00e1it af \u00feessu s\u00e1ri, en ekveit, at \u00fe\u00fa munt vilja drepa hann.\" Konungr m\u00e6lti:\"\u00deat er eigi, \u00fev\u00ed at vilda ek finna hann, ok gjarna vildaek gr\u00e6\u00f0a hann, ef ek m\u00e6tta, \u00fev\u00ed at betri \u00feykki m\u00e9rhans fylgd en t\u00edu annarra, \u00fe\u00f3tt gildir s\u00e9.\" \u00c1smundrm\u00e6lti: \"\u00deat er l\u00edkast, at tr\u00f6ll \u00feetta s\u00e9 gengit inn \u00edhamra ok finnist eigi.\" Konungr m\u00e6lti: \"Eigi munsv\u00e1 vera, ok skal ek freista, ef hann finnst.\" Ok er \u00feeirh\u00f6f\u00f0u gengit nokkura stund um sk\u00f3ginn, k\u00f3mu \u00feeir\u00ed rj\u00f3\u00f0r eitt, ok undir einni eik s\u00e1 \u00feeir mann einn liggja.Hj\u00e1 honum var mj\u00f6k bl\u00f3\u00f0ugt. Hann var har\u00f0la mj\u00f6kf\u00f6lr. V\u00e1pn hans l\u00e1gu hj\u00e1 honum. Konungr gekk athonum ok m\u00e6lti: \"Hverr er \u00feessi ma\u00f0r, er h\u00e9r liggr?\"Hann svara\u00f0i: \"Gerla kenni ek \u00feik, Hr\u00f3lfr konungrGautreksson, b\u00e6\u00f0i sakir vaxtar ok fr\u00ed\u00f0leiks. \u00deykkjumstek ok vita, at \u00fev\u00ed muntu h\u00e9r kominn, at \u00fe\u00fa munt viljadrepa mik, m\u00e1 vera, at \u00fe\u00fa kallir til \u00feess n\u00f3gar sakir,en nafni m\u00ednu vil ek eigi leyna \u00feik, menn kalla mik\u00de\u00f3ri j\u00e1rnskj\u00f6ld.\" Konungr m\u00e6lti: \"Hefir \u00fe\u00fa barizt \u00edm\u00f3ti oss \u00ed dag ok fellt marga v\u00e1ra menn?\" \u00de\u00f3rir m\u00e6lti:\"\u00deat er satt, ok vel m\u00e6tti ek hafa gert y\u00f0r meira illt,ef ek hef\u00f0i viljat, en \u00fev\u00ed at ek vissi, at H\u00e1lfdan konungrmundi f\u00e1 \u00f3sigr fyrir \u00fe\u00e9r, \u00fe\u00e1 var ek tregr \u00ed \u00feenna bardaga,\u00fev\u00ed at ek \u00fe\u00f3ttumst vita, at annarhv\u00e1rr okkarmundi fyrir \u00f6\u00f0rum hn\u00edga; f\u00f3r ek \u00fev\u00ed undan, sem ekm\u00e1tta, \u00fev\u00ed at m\u00e9r \u00fe\u00f3tti \u00feat \u00f3b\u00e6tiligr ska\u00f0i r\u00edki \u00fe\u00ednu,ef \u00fe\u00e9r yr\u00f0i fyrir komit, ok \u00fev\u00ed gekk ek eigi af megni\u00ed m\u00f3ti \u00fe\u00e9r. Var\u00f0 \u00feat ok ekki at \u00fe\u00ednum vilja, \u00fe\u00f3tt ekfengi \u00feetta s\u00e1r.\" \u00de\u00e1 m\u00e6lti Hr\u00f3lfr konungr: \"\u00de\u00fa muntvera \u00e1g\u00e6tr ma\u00f0r \u00ed framg\u00f6ngu, e\u00f0a viltu \u00feiggja gri\u00f0 afm\u00e9r?\" \u00de\u00f3rir svara\u00f0i: \"\u00deat \u00e6tla ek n\u00fa litlu skipta.\"Konungr m\u00e6lti: \"Ertu mj\u00f6k s\u00e1rr?\" \u00de\u00f3rir kva\u00f0 l\u00edtitbrag\u00f0 at \u00fev\u00ed, -- \"en \u00fe\u00f3 fekk ek \u00fe\u00e1 skeinu af sver\u00f0i\u00fe\u00ednu, at m\u00e9r er s\u00ed\u00f0an nokkuru stir\u00f0ara en \u00e1\u00f0r, ok getek, at \u00fe\u00f3 hafi l\u00edtt tekit.\" Konungr ba\u00f0 hann s\u00fdna s\u00e9r.Hann fletti \u00fe\u00e1 af s\u00e9r kl\u00e6\u00f0unum. S\u00e1 konungr, at ristinnvar \u00e1 honum allr kvi\u00f0rinn, ok helt ekki nema l\u00edfhinnan.Konungr m\u00e6lti: \"Mikit er s\u00e1r \u00feitt, sv\u00e1 at \u00fe\u00famunt varla gr\u00e6\u00f0andi, en \u00fear sem eigi liggja i\u00f0r \u00fe\u00edn\u00fati, \u00fe\u00e1 mun ek leita \u00fe\u00e9r l\u00e6kningar, ok vil ek bj\u00f3\u00f0asttil at gr\u00e6\u00f0a \u00feik, ef \u00fe\u00fa vill gerast minn ma\u00f0r ok veitam\u00e9r fylgd ok \u00fej\u00f3nustu. \u00de\u00f3rir m\u00e6lti: \"Ef ek skal nokkurummanni \u00fej\u00f3na, \u00fe\u00e1 k\u00fds ek eigi annan heldr til\u00feess en \u00feik, en me\u00f0 \u00fev\u00ed vil ek l\u00edf \u00feiggja, at \u00fe\u00fa gefirH\u00e1lfdani konungi gri\u00f0 ok \u00f6llum hans m\u00f6nnum, \u00fev\u00edat ekki aflar hann \u00fev\u00ed at standa \u00ed m\u00f3ti y\u00f0r.\" Konungrl\u00e9zt \u00feat gera mundu, ef hann fengi vald \u00e1 konungi.S\u00ed\u00f0an f\u00e6gir hann s\u00e1rit, ok eptir \u00feat tekr hann n\u00e1l me\u00f0silki\u00fer\u00e6\u00f0i ok saumar aptr s\u00e1rit. S\u00ed\u00f0an bar hann \u00e1 smyrsl\u00f6ll \u00feau, er honum \u00fe\u00f3ttu gr\u00f3\u00f0rv\u00e6nligust, bindr um okb\u00fdr um me\u00f0 \u00f6llu, sv\u00e1 sem honum \u00fe\u00f3tti l\u00edkligast, ok\u00fe\u00f3tti \u00fe\u00e1 allan svi\u00f0a ok verk \u00f3r taka, ok n\u00e1liga \u00fe\u00f3ttisthann f\u00e6rr, hvert er hann vildi. S\u00ed\u00f0an f\u00f3ru \u00feeir til skipaok v\u00e1ru \u00fear um n\u00f3ttina.Um morguninn \u00feegar \u00ed \u00e1r b\u00fdr Hr\u00f3lfr konungr li\u00f0sitt ok ferr til borgarinnar. Var\u00f0 \u00fear engi vi\u00f0taka. VarH\u00e1lfdan konungr handtekinn, ok gaf Hr\u00f3lfr konungrhonum gri\u00f0 fyrir b\u00e6na sakir \u00de\u00f3ris \u00e1 \u00feann h\u00e1tt, atHr\u00f3lfr konungr skyldi einn \u00f6llu r\u00e1\u00f0a \u00feeira \u00ed millum.J\u00e1tar \u00fe\u00e1 H\u00e1lfdan konungr at gifta Katli d\u00f3ttur s\u00edna.S\u00ed\u00f0an ferr Hr\u00f3lfr konungr til skipa ok l\u00e6tr binda s\u00e1rsinna manna, en heygja \u00fe\u00e1, sem fallit h\u00f6f\u00f0u. En H\u00e1lfdankonungr l\u00e9t b\u00faa til veizlu ok b\u00fd\u00f0r til m\u00f6rgu st\u00f3rmenn\u00ed r\u00edki s\u00ednu, ok at \u00e1kve\u00f0num t\u00edma kemr Hr\u00f3lfrkonungr me\u00f0 \u00f6llum s\u00ednum m\u00f6nnum til \u00feessarar veizlu,drekka n\u00fa allir samt gla\u00f0ir ok k\u00e1tir me\u00f0 bl\u00ed\u00f0ri vinganok g\u00f3\u00f0u sam\u00feykki. Stendr \u00feessi veizla sjau n\u00e6tr me\u00f0inum mesta pr\u00eds, ok at \u00feessi veizlu f\u00e6r Ketill \u00c1lofars\u00e9r til konu me\u00f0 g\u00f3\u00f0u hennar sam\u00feykki ok sv\u00e1 f\u00f6\u00f0urhennar, gefr hann me\u00f0 henni mikit f\u00e9 \u00ed gulli ok silfriok m\u00f6rgum d\u00fdrgripum. At \u00feessi veizlu gefr Hr\u00f3lfrkonungr br\u00f3\u00f0ur s\u00ednum allt Gautland ok \u00fear me\u00f0 konungsnafn. Ok at lokinni \u00feessi veizlu heldr konungrHr\u00f3lfr braut me\u00f0 \u00f6llu s\u00ednu f\u00f6runeyti, s\u00e6mdr af H\u00e1lfdanikonungi m\u00f6rgum d\u00fdrum gj\u00f6fum. Einn af \u00feeimgripum var horn sv\u00e1 \u00e1g\u00e6tt, er hann kalla\u00f0i Hringhorna.\u00deat var me\u00f0 \u00feeiri n\u00e1tt\u00faru, at sv\u00e1 h\u00e1tt gall \u00ed \u00fev\u00ed, efaf var drukkit, at heyr\u00f0i um valska m\u00edlu, ef \u00feat bo\u00f0a\u00f0ifyrir t\u00ed\u00f0endi, en ekki n\u00e1\u00f0i \u00fe\u00e1 drykk \u00f3r \u00fev\u00ed heldren \u00e1\u00f0r, ef eigi var r\u00e9tt af drukkit. Mikill gullhringrvar \u00ed stikli hornsins. \u00deetta \u00fe\u00f3tti vera mikil konungsgersemi. Hr\u00f3lfr konungr vildi ekki annat en \u00de\u00f3rir f\u00e6rime\u00f0 honum, ok \u00fe\u00f3tti H\u00e1lfdani konungi hann mestat l\u00e1ta. Skildu konungar n\u00fa me\u00f0 mikilli bl\u00ed\u00f0u; \u00fe\u00f3ttistH\u00e1lfdan konungr sj\u00e1, at Hr\u00f3lfr konungr var mikit afbrag\u00f0annarra konunga. \u00de\u00f3tti \u00f6llum mikils vert umstyrk hans ok har\u00f0fengi, er hann haf\u00f0i einn yfirunnitok fyrir komit t\u00f3lf berserkjum, \u00feeim er \u00feeir \u00e6tlu\u00f0u,at ekki mundi bella ok jafnan h\u00f6f\u00f0u \u00e1\u00f0r mikinn sigrunnit.Eptir \u00feetta halda \u00feeir brott af Gar\u00f0ar\u00edki me\u00f0 fengnakonu ok marga a\u00f0ra g\u00f3\u00f0gripi, koma heim til Sv\u00ed\u00fej\u00f3\u00f0ar.Ver\u00f0r allt f\u00f3lk \u00feeim fegit, ok drukku \u00fear fagraveizlu me\u00f0 fagna\u00f0i. Ok eptir \u00feat f\u00f3r Ingjaldr heimtil Danmerkr, en Ketill til Gautlands, ok setjast \u00ed r\u00edkis\u00edn, skipu\u00f0u ok stj\u00f3rnu\u00f0u me\u00f0 miklum veg ok s\u00f3ma,en Hr\u00f3lfr konungr sat \u00ed Sv\u00ed\u00fej\u00f3\u00f0 ok \u00feeir \u00c1smundr. \u00deannsama vetr anda\u00f0ist Eirekr konungr \u00ed Sv\u00ed\u00fej\u00f3\u00f0. T\u00f3k \u00fe\u00e1Hr\u00f3lfr konungr r\u00edki allt undir sik ok ger\u00f0ist einvaldskonungryfir Sv\u00ed\u00fej\u00f3\u00f0 ok \u00f6llu \u00fev\u00ed r\u00edki, er Eirekr konungrhaf\u00f0i st\u00fdrt. Hr\u00f3lfr konungr haf\u00f0i getit son vi\u00f0drottningu sinni, \u00feann er Gautrekr h\u00e9t. Hann varsnemma mikill ok \u00feroskav\u00e6nligr. R\u00e1\u00f0a um stund allir\u00feessir konungar r\u00edkjum s\u00ednum me\u00f0 n\u00e1\u00f0um ok g\u00f3\u00f0usam\u00feykki, ok l\u00ed\u00f0a sv\u00e1 fram nokkurir vetr."}}