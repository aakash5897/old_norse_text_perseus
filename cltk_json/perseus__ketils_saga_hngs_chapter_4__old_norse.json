{"originalTitle": "Ketils_Saga_H\u00e6ngs_Chapter_4", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Ketils_Saga_H\u00e6ngs_Chapter_4", "text": {"0": "B\u00e1r\u00f0r h\u00e9t ma\u00f0r, g\u00f3\u00f0r b\u00f3ndi, ok \u00e1tti d\u00f3ttur fr\u00ed\u00f0a,er Sigr\u00ed\u00f0r h\u00e9t. S\u00e1 \u00fe\u00f3tti \u00fe\u00e1 beztr kostr. Hallbj\u00f6rn ba\u00f0Ketil bi\u00f0ja s\u00e9r konu ok hyggja sv\u00e1 af Hrafnhildi. Ketillkva\u00f0 s\u00e9r ekki hug \u00e1 kv\u00e1nf\u00f6ngum, ok var hann jafnanhlj\u00f3\u00f0r, s\u00ed\u00f0an \u00feau Hrafnhildr skildu. Ketill kve\u00f0stmundu fara nor\u00f0r me\u00f0 landi. En Hallbj\u00f6rn sag\u00f0istmundu fara b\u00f3nor\u00f0sf\u00f6r fyrir hann, -- \"ok er \u00feat illt,at \u00fe\u00fa vilt elska tr\u00f6ll \u00feat.\" S\u00ed\u00f0an f\u00f3r Hallbj\u00f6rn b\u00f3nor\u00f0sf\u00f6rtil B\u00e1r\u00f0ar. B\u00f3ndi kva\u00f0 Ketil hafa farit meiriok torveldari fer\u00f0ir en bi\u00f0ja s\u00e9r konu. \"V\u00e6nir \u00fe\u00fa miklygi?\" sag\u00f0i Hallbj\u00f6rn. B\u00f3ndi svarar: \"Veit ek, atKetill v\u00e6ri h\u00e9r kominn, ef honum v\u00e6ri hugr \u00e1 \u00feessu,en eigi hefi ek traust til n\u00e9 vilja at synja \u00fe\u00e9r konu.\"Ok keyptu \u00feeir saman, ok var \u00e1kve\u00f0in brullaupsstefna.S\u00ed\u00f0an f\u00f3r Hallbj\u00f6rn heim. Ketill spur\u00f0i ekki at t\u00ed\u00f0endum.Hallbj\u00f6rn kva\u00f0 m\u00f6rgum meiri \u00e1 vera um r\u00e1\u00f0ahaginnforvitnina en Katli. En Ketill gaf at \u00fev\u00ed engangaum, en \u00fe\u00f3 gekk fram \u00feessi r\u00e1\u00f0astofnun, ok var veizlang\u00f3\u00f0. Ketill f\u00f3r ekki af kl\u00e6dum ina fyrstu n\u00f3tt, er\u00feau k\u00f3mu \u00ed eina s\u00e6ng. H\u00fan f\u00f3r ekki at \u00fev\u00ed, ok samdistbr\u00e1tt me\u00f0 \u00feeim.Eptir \u00feetta anda\u00f0ist Hallbj\u00f6rn, en Ketill t\u00f3k vi\u00f0b\u00fasforr\u00e1\u00f0um, ok var fj\u00f6lmennt me\u00f0 honum. Ketill \u00e1ttid\u00f3ttur vi\u00f0 konu sinni, er Hrafnhildr h\u00e9t. Ok at li\u00f0num\u00ferim vetrum kom Hrafnhildr Br\u00fanad\u00f3ttir til fundarvi\u00f0 Ketil. Hann bau\u00f0 henni me\u00f0 s\u00e9r at vera. Enh\u00fan kve\u00f0st ekki \u00fe\u00e1 mundu dveljast. \"\u00dear hefir \u00fe\u00fa n\u00fagert fyrir um fundi okkra ok samvistir \u00ed lauslyndi\u00feinni ok \u00f3sta\u00f0festu.\" H\u00fan gekk \u00fe\u00e1 til skips, mj\u00f6k d\u00f6prok \u00ferungin, ok var \u00feat au\u00f0s\u00fdnt, at henni \u00fe\u00f3tti mikitfyrir skilna\u00f0inum vi\u00f0 Ketil. Gr\u00edmr var eptir. Ketillvar r\u00edkastr manna nor\u00f0r \u00fear, ok \u00fe\u00f3tti \u00feeim mikit traustat honum. Hann f\u00f3r eitt sumar nor\u00f0r \u00e1 Finnm\u00f6rk atfinna \u00feau Br\u00fana ok Hrafnhildi. \u00deeir f\u00f3ru \u00e1 litlu skipi.\u00de\u00e1 l\u00e1gu \u00feeir vi\u00f0 bjarg eitt hj\u00e1 \u00e1 nokkurri. Ketill ba\u00f0Gr\u00edm s\u00e6kja \u00feeim vatn. Hann f\u00f3r ok s\u00e1 tr\u00f6ll vi\u00f0 \u00e1na.\u00deat banna\u00f0i honum ok vildi taka hann. Gr\u00edmr hr\u00e6ddistok hlj\u00f3p heim ok sag\u00f0i f\u00f6\u00f0ur s\u00ednum. Ketill f\u00f3r \u00fe\u00e1til m\u00f3ts vi\u00f0 tr\u00f6llit ok kva\u00f0 v\u00edsu:\"Hvat er \u00feat b\u00fdsna,er vi\u00f0 berg stendrok gapir eldi yfir?B\u00fasifjar okkrarhygg ek batna munu.L\u00edttu \u00e1 lj\u00f3\u00f0vega.\"Tr\u00f6llit hvarf, en \u00feeir fe\u00f0gar f\u00f3ru heim.\u00deat var \u00e1 einu hausti, at v\u00edkingar k\u00f3mu til Ketils.H\u00e9t annarr Hj\u00e1lmr, en annarr Stafngl\u00e1mr. \u00deeir h\u00f6f\u00f0uherjat v\u00ed\u00f0a. \u00deeir beiddust at hafa \u00fear fri\u00f0land me\u00f0Katli, ok \u00feess l\u00e9t hann \u00feeim kost, ok v\u00e1ru \u00feeir me\u00f0honum um vetrinn \u00ed g\u00f3\u00f0u yfirl\u00e6ti. Um vetr at j\u00f3lumstrengdi Ketill heit, at hann skal eigi Hrafnhildi, d\u00f3tturs\u00edna, gifta nau\u00f0ga. V\u00edkingar b\u00e1\u00f0u hann hafa \u00fear\u00fe\u00f6kk fyrir. Eitt sinn kom \u00fear \u00c1li Uppdalakappi. Hannvar upplenzkr at \u00e6tt. Hann ba\u00f0 Hrafnhildar. Ketillkve\u00f0st eigi vilja gifta hana nau\u00f0ga, -- \"en tala m\u00e1 ekm\u00e1lit vi\u00f0 hana.\" Hrafnhildr kve\u00f0st eigi vilja leggja\u00e1starhug vi\u00f0 \u00c1la e\u00f0a binda forl\u00f6g s\u00edn vi\u00f0 hann. Ketillsag\u00f0i \u00c1la sv\u00e1 b\u00fait, ok h\u00e9r fyrir skorar \u00c1li Ketil \u00e1h\u00f3lm, en Ketill kve\u00f0st fara mundu. \u00deeir br\u00e6\u00f0r, Hj\u00e1lmrok Stafngl\u00e1mr, vildu berjast fyrir Ketil. En hann ba\u00f0\u00fe\u00e1 halda skildi fyrir sik. En er \u00feeir k\u00f3mu til v\u00edgvallar,hj\u00f3 \u00c1li til Ketils, ok var\u00f0 eigi vi\u00f0 brug\u00f0it skildinum,ok kom bl\u00f3\u00f0refillinn \u00ed enni Ketils ok ar\u00f0i ni\u00f0r umnefit, ok bl\u00e6ddi mj\u00f6k. \u00de\u00e1 kva\u00f0 Ketill v\u00edsu:\"Hj\u00e1lmr ok Stafngl\u00e1mr,hl\u00edfi\u00f0 ykkr b\u00e1\u00f0ir.Gefi\u00f0 r\u00fam g\u00f6mlumat ganga framar h\u00f3ti.Flj\u00faga f\u00f3lkn\u00f6\u00f0rur.Fr\u00e6kn er Dalakappi.Lj\u00f3tr er leikr sver\u00f0a.Litat er skegg \u00e1 karli.Skrapa skinnkyrtlar.Skj\u00e1lfa j\u00e1rnserkir.Hristast hringskyrtur.Hr\u00e6\u00f0ist bi\u00f0ill meyjar.\"S\u00ed\u00f0an sveiflar Ketill sver\u00f0inu til h\u00f6fu\u00f0sins, en \u00c1li br\u00e1upp skildinum. En Ketill hj\u00f3 \u00fe\u00e1 til f\u00f3tanna ok undanb\u00e1\u00f0a, ok fell \u00c1li \u00fear."}}