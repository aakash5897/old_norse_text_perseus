{"originalTitle": "Beowulf_Xix", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Xix", "text": {"0": "XIXSigon \u00fe\u0101 t\u014d sl\u01e3pe.  Sum s\u0101re angeald\u01e3fenr\u00e6ste,  sw\u0101 him fuL oft gelamp,si\u00fe\u00f0an goldsele  Grendel warode,unriht \u00e6fnde,  o\u00fe \u00fe\u00e6t ende becw\u014dm,swylt \u00e6fter synnum.  \u00fe\u00e6t ges\u0233ne wear\u00fe,widc\u016b\u00fe werum,  \u00fe\u00e6tte wrecend \u00fe\u0101 g\u0233tlifde \u00e6fter l\u0101\u00feum,  lange \u00fer\u0101ge,\u00e6fter g\u016b\u00f0ceare;  Grendles m\u014ddor,ides \u0101gl\u01e3cw\u012bf  yrm\u00fee gemunde,s\u0113 \u00fee w\u00e6teregesan  wunian scolde,cealde str\u0113amas,  si\u00fe\u00f0an C\u0101in wear\u00f0t\u014d ecgbanan  \u0101ngan br\u0113\u00feer,f\u00e6derenm\u01e3ge;  h\u0113 \u00fe\u0101 f\u0101g gew\u0101t,mor\u00fere gemearcod  mandr\u0113am fleon,w\u0113sten warode.  \u00feanon w\u014dc felage\u014dsceaftg\u0101sta;  w\u00e6s \u00fe\u01e3ra Grendel sum,heorowearh hetel\u012bc,  s\u0113 \u00e6t Heorote fandw\u00e6ccendne wer  w\u012bges b\u012bdan;\u00fe\u01e3er him \u0101gl\u01e3ca  \u00e6tgr\u01e3pe wear\u00f0;hw\u00e6\u00fere h\u0113 gemunde  m\u00e6genes strenge,gimf\u00e6ste gife,  \u00f0\u0113 him God sealde,ond him t\u014d Anwaldan  \u0101re gel\u0233fde,fr\u014dfre ond fultum;  \u00f0\u0233 h\u0113 \u00feone f\u0113ond ofercw\u014dm,gehn\u01e3gde helle g\u0101st.  \u00fe\u0101 h\u0113 h\u0113an gew\u0101t,dr\u0113ame bed\u01e3led  d\u0113a\u00few\u012bc seon,mancynnes f\u0113ond.  Ond his m\u014ddor \u00fe\u0101 g\u0233tg\u012bfre ond galgm\u014dd  geg\u0101n woldesorhfulne s\u012b\u00f0,  sunu d\u0113o\u00f0 wrecan.C\u014dm \u00fe\u0101 t\u014d Heorote,  \u00f0\u01e3r Hring-Denegeond \u00fe\u00e6t s\u00e6ld sw\u01e3fun.  \u00fe\u0101 \u00f0\u01e3r s\u014dna wear\u00f0edhwyrft eorlum,  si\u00fe\u00f0an inne fealhGrendles m\u014ddor.  W\u00e6s se gryre l\u01e3ssaefne sw\u0101 micle,  sw\u0101 bi\u00f0 m\u00e6g\u00fea cr\u00e6ft,w\u012bggryre w\u012bfes  be w\u01e3pnedmen,\u00feonne heoru bunden,  hamere ge\u00fer\u016ben,sweord sw\u0101te f\u0101h  sw\u012bn ofer helmeecgum dyhtig  andweard scire\u00f0.\u00d0\u0101 w\u00e6s on healle  heardecg togensweord ofer setlum,  s\u012bdrand manighafen handa f\u00e6st;  helm ne gemunde,byrnan s\u012bde,  \u00fe\u0101 hine se br\u014dga angeat.H\u0113o w\u00e6s on ofste,  wolde \u016bt \u00feanon,f\u0113ore beorgan,  \u00fe\u0101 h\u0113o onfunden w\u00e6s;hra\u00f0e h\u0113o \u00e6\u00feelinga  \u0101nne h\u00e6fdef\u00e6ste befangen,  \u00fe\u0101 h\u0113o t\u014d fenne gang.S\u0113 w\u00e6s Hr\u014d\u00feg\u0101re  h\u00e6le\u00fea l\u0113ofoston ges\u012b\u00f0es h\u0101d  be s\u01e3m tw\u0113onum,r\u012bce randwiga,  \u00feone \u00f0e h\u0113o on r\u00e6ste \u0101br\u0113at,bl\u01e3df\u00e6stne beorn.  N\u00e6s B\u0113owulf \u00fe\u01e3r,ac w\u00e6s \u014dper in  \u01e3r geteohhod\u00e6fter m\u0101\u00fe\u00f0umgife  m\u01e3rum G\u0113ate.Hr\u0113am wear\u00f0 in Heorote;  h\u0113o under heolfre genamc\u016b\u00fee folme;  cearu w\u00e6s gen\u012bwod,geworden in w\u012bcun.  Ne w\u00e6s \u00fe\u00e6t gewrixle til,\u00fe\u00e6t h\u012be on b\u0101 healfa  bicgan scoldonfr\u0113onda f\u0113orum!  \u00fe\u0101 w\u00e6s fr\u014dd cyning,h\u0101r hilderinc  on hr\u0113on m\u014dde,sy\u00f0\u00fean h\u0113 aldor\u00feegn  unlyfigendne,\u00feone d\u0113orestan  d\u0113adne wisse.Hra\u00fee w\u00e6s t\u014d b\u016bre  B\u0113owulf fetod,sigor\u0113adig secg.  Samod \u01e3rd\u00e6ge\u0113ode eorla sum,  \u00e6\u00feele cempaself mid ges\u012b\u00f0um  \u00fe\u01e3r se snotera b\u0101d,hw\u00e6\u00feer him Alwalda  \u01e3fre wille\u00e6fter w\u0113aspelle  wyrpe gefremman.Gang \u00f0\u0101 \u00e6fter fl\u014dre  fyrdwyr\u00f0e manmid his handscale  --healwudu dynede--,\u00fe\u00e6t h\u0113 \u00feone w\u012bsan  wordum n\u01e3gdefr\u0113an Ingwina,  fr\u00e6gn gif him w\u01e3re\u00e6fter n\u0113odla\u00f0u[m]  niht get\u01e3se."}}