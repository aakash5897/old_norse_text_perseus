{"originalTitle": "Ragnars_Saga_Lo\u00f0br\u00f3kar_Ok_Sona_Hans_Chapter_16", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Ragnars_Saga_Lo\u00f0br\u00f3kar_Ok_Sona_Hans_Chapter_16", "text": {"0": "N\u00fa berr sv\u00e1 til, at \u00feeir koma fyrri \u00ed Danaveldi ensendimenn Ellu konungs ok sitja n\u00fa kyrrir me\u00f0 li\u00f0sitt. En sendimenn koma me\u00f0 li\u00f0 sitt til \u00feeirar borgar,er synir Ragnars \u00feiggja veizlu, ok ganga \u00ed \u00fe\u00e1 h\u00f6ll,er \u00feeir drekka, ok fyrir h\u00e1s\u00e6tit, er \u00cdvarr liggr \u00ed. Sigur\u00f0rormr \u00ed auga ok Hv\u00edtserkr hvati sitja at hneftafli,en Bj\u00f6rn j\u00e1rns\u00ed\u00f0a skefr spj\u00f3tskepti \u00e1 hallarg\u00f3lfinu. Oker sendimenn Ellu konungs koma fyrir \u00cdvar, kve\u00f0ja\u00feeir hann vir\u00f0uliga. En hann tekr kve\u00f0ju \u00feeira okspyrr, hva\u00f0an \u00feeir s\u00e9 e\u00f0a hvat \u00feeir segja t\u00ed\u00f0enda. Oks\u00e1, er fyrir \u00feeim var, segir, at \u00feeir v\u00e1ru enskir mennok \u00fe\u00e1 hefir Ella konungr \u00feangat senda me\u00f0 \u00feau t\u00ed\u00f0endiat segja fall Ragnars, f\u00f6\u00f0ur \u00feeira. Hv\u00edtserkr okSigur\u00f0r l\u00e1ta \u00feegar falla ni\u00f0r taflit ok hyggja at vandliga\u00feessi t\u00ed\u00f0enda s\u00f6gn. Bj\u00f6rn stendr \u00e1 hallarg\u00f3lfinu okstuddist vi\u00f0 spj\u00f3tskepti sitt. En \u00cdvarr spur\u00f0i \u00fe\u00e1 vandliga,me\u00f0 hverjum atbur\u00f0 l\u00edfl\u00e1t hans haf\u00f0i verit. En\u00feeir s\u00f6g\u00f0u allt sem farit haf\u00f0i \u00fea\u00f0an fr\u00e1, er hann komvi\u00f0 England ok til \u00feess, er hann l\u00e9t l\u00edf sitt. Ok n\u00fa er\u00feessi s\u00f6gu var \u00fear komit, er hann haf\u00f0i \u00feetta m\u00e6lt:\"Gny\u00f0ja mundu gr\u00edsir,\" -- \u00feokar Bj\u00f6rn h\u00f6ndum s\u00ednum\u00e1 spj\u00f3tskaptinu, ok sv\u00e1 haf\u00f0i hann tekit fast, athandasta\u00f0inn s\u00e1 \u00e1 eptir. \u00de\u00e1 er sendimenn luku fr\u00e1s\u00f6gn\u00feessi, hristir Bj\u00f6rn spj\u00f3tit \u00ed sundr, sv\u00e1 at st\u00f6kk \u00ed tv\u00e1hluti. En Hv\u00edtserkr h\u00e9lt t\u00f6fl einni, er hann haf\u00f0idrepit, ok hann kreisti hana sv\u00e1 fast, at bl\u00f3\u00f0 st\u00f6kkundan hverjum nagli. En Sigur\u00f0r ormr \u00ed auga haf\u00f0ihaldit \u00e1 kn\u00edfi einum ok sk\u00f3f nagl sinn, er \u00feessi t\u00ed\u00f0endiv\u00e1ru s\u00f6g\u00f0, ok hug\u00f0i sv\u00e1 vandliga at \u00feessum t\u00ed\u00f0endum,at hann kenndi eigi fyrr en kn\u00edfrinn st\u00f3\u00f0 \u00ed beini, okbr\u00e1st hann ekki vi\u00f0. En \u00cdvarr spyrr at \u00f6llu sem gerst,en litr hans var stundum rau\u00f0r, en stundum bl\u00e1r, enlotum var hann bleikr, ok hann var sv\u00e1 \u00fer\u00fatinn, athans h\u00f6rund var allt bl\u00e1sit af \u00feeim grimmleik, er \u00edbrj\u00f3sti hans var. N\u00fa tekr Hv\u00edtserkr til or\u00f0a ok sag\u00f0i,at sv\u00e1 m\u00e6tti hefndina br\u00e1\u00f0ast upp hefja at drepa sendimennEllu konungs. \u00cdvarr segir: \"\u00deat skal eigi vera.\u00deeir skulu fara \u00ed fri\u00f0i, hvert er \u00feeir vilja, ok ef nokkurrhlutr er s\u00e1, at \u00fe\u00e1 skorti, skulu \u00feeir m\u00e9r til segja,ok skal ek f\u00e1 \u00feeim.\" Ok n\u00fa er \u00feeir hafa lokit erendis\u00ednu, sn\u00faa \u00feeir utar eptir h\u00f6llunni ok til skips s\u00edns.Ok er \u00feeim gefr byr, l\u00e1ta \u00feeir \u00ed haf, ok ferst \u00feeim vel,\u00fear til er \u00feeir koma \u00e1 fund Ellu konungs, ok segjahonum fr\u00e1, hversu hverjum \u00feeira hefir vi\u00f0 brug\u00f0it \u00feessat\u00ed\u00f0enda s\u00f6gn. Ok er Ella konungr heyrir \u00feetta, \u00fe\u00e1 m\u00e6ltihann: \"\u00deess er v\u00e1n, at annathv\u00e1rt munu v\u00e9r \u00cdvar \u00feurfaat \u00f3ttast e\u00f0a engan ella, at \u00fev\u00ed er \u00fe\u00e9r segi\u00f0 fr\u00e1 honum,ok mundi \u00feeim gott innan rifja, ok haldit munuv\u00e9r f\u00e1 r\u00edki v\u00e1ru fyrir \u00feeim.\" N\u00fa l\u00e6tr hann var\u00f0h\u00f6ldhafa um allt sitt r\u00edki, sv\u00e1 at eigi m\u00e1tti herr komast \u00e1\u00f3vart honum.En er sendimenn Ellu konungs v\u00e1ru brott farnir,ganga \u00feeir br\u00e6\u00f0r \u00e1 m\u00e1lstefnu, hversu \u00feeir skyldu me\u00f0fara of hefnd eptir Ragnar, f\u00f6\u00f0ur sinn. \u00de\u00e1 m\u00e6lti \u00cdvarr:\"Engan hlut mun ek \u00ed eiga ok eigi f\u00e1 li\u00f0 til, \u00fev\u00ed atRagnarr f\u00f3r sem mik var\u00f0i. Hann bj\u00f3 illa s\u00edna s\u00f6ktil \u00ed upphafi. Hann \u00e1tti engar sakir vi\u00f0 Ellu konung,ok hefir \u00feat opt or\u00f0it, ef ma\u00f0r \u00e6tlar ofrkapp fyrir s\u00e9rme\u00f0 rangendum, at hann hefir \u00fev\u00ed \u00f3vir\u00f0uligar ni\u00f0rkomit. Ok vil ek \u00feiggja f\u00e9b\u00e6tr af Ellu konungi, efhann vill til leggja vi\u00f0 mik.\" En er \u00feeir heyra \u00feettabr\u00e6\u00f0r hans, ver\u00f0a \u00feeir rei\u00f0ir mj\u00f6k ok segja, at aldriskyldu \u00feeir sv\u00e1 at kl\u00e6kjum ver\u00f0a, \u00fe\u00f3tt hann vildi sv\u00e1.\"Munu \u00feat margir m\u00e6la, at oss s\u00e9 mislag\u00f0ar hendr \u00edkn\u00e9, ef v\u00e9r skulum eigi hefna f\u00f6\u00f0ur v\u00e1rs, en v\u00e9r h\u00f6fumv\u00ed\u00f0a farit um heim me\u00f0 herskildi ok drepit marganmann saklausan. Ok enn skal eigi \u00feat ver\u00f0a, heldr skalb\u00faa hvert skip, er s\u00e6f\u00e6rt er \u00ed Danaveldi. Skal sv\u00e1gersamliga safna li\u00f0i, at hverr ma\u00f0r, er skj\u00f6ld m\u00e1 bera\u00ed m\u00f3t Ellu konungi, skal fara.\" En \u00cdvarr segir, at hannmundi eptir sitja ok \u00feau skip, er hann \u00e1 fyrir at r\u00e1\u00f0a,-- \"nema \u00feat eitt, er ek \u00e1 sj\u00e1lfr.\" Ok er \u00feetta spyrst,at \u00cdvarr leggr enga stund \u00e1, f\u00e1 \u00feeir miklu minna li\u00f0ok fara \u00fe\u00f3 eigi at s\u00ed\u00f0r. Ok \u00feegar er \u00feeir k\u00f3mu vi\u00f0England, ver\u00f0r Ella konungr varr vi\u00f0 ok l\u00e6tr \u00feegarl\u00fa\u00f0r sinn vi\u00f0 gjalla ok b\u00fd\u00f0r til s\u00edn \u00f6llum m\u00f6nnum,er honum vilja fylgja. Ok n\u00fa f\u00e6r hann sv\u00e1 mikit li\u00f0,at engi ma\u00f0r m\u00e1tti t\u00f6lu \u00e1 koma, ok ferr \u00ed m\u00f3t \u00feeimbr\u00e6\u00f0rum. Ok er \u00feeir finnast, var \u00cdvarr ekki \u00ed \u00feeimbardaga. Ok sv\u00e1 l\u00fdkr \u00feeira bardaga, at synir Ragnarskoma \u00e1 fl\u00f3tta, en Ella konungr hefir sigr. Ok er hannvar at at reka fl\u00f3ttann, segir \u00cdvarr, at hann \u00e6tlar ekkiaptr at hverfa til lands s\u00edns, -- \"ok vil ek reyna, hv\u00e1rtElla konungr vill m\u00e9r nokkurrar s\u00e6mdar unna e\u00f0aengrar, ok \u00feykki m\u00e9r s\u00e1 betri at \u00feiggja yfirb\u00f3t af honumen fara sl\u00edkar \u00f3farar fleiri sem n\u00fa f\u00f3ru v\u00e9r.\" Hv\u00edtserkrsegir, at eigi m\u00e1tti hlut \u00ed eiga me\u00f0 honum okhann yr\u00f0i at fara me\u00f0 s\u00edn efni sem hann vill, -- \"enaldri skulu v\u00e9r f\u00e9 taka eptir f\u00f6\u00f0ur v\u00e1rn.\" \u00cdvarr segir,at \u00fear mundi skilja me\u00f0 \u00feeim, ok ba\u00f0 \u00fe\u00e1 r\u00e1\u00f0a r\u00edki\u00fev\u00ed, er \u00feeir \u00e1ttu allir saman, -- \"en \u00fe\u00e9r skulu\u00f0 sendam\u00e9r lausaf\u00e9, sem ek kve\u00f0 \u00e1.\" En er hann haf\u00f0im\u00e6lt, ba\u00f0 hann \u00fe\u00e1 vel fara. En hann sn\u00fdr aptr sinnifer\u00f0 \u00e1 fund Ellu konungs. Ok er hann kemr fyrir hann,kve\u00f0r hann konunginn vir\u00f0uliga ok hefr sv\u00e1 m\u00e1l sitt:\"Ek em kominn \u00e1 fund y\u00f0arn, ok vil ek m\u00e6la til s\u00e6ttavi\u00f0 \u00feik ok sl\u00edkrar s\u00e6mdar sem \u00fe\u00fa vilt gert hafa tilm\u00edn. Ok n\u00fa s\u00e9 ek \u00feat, at ek hefi ekki vi\u00f0 \u00fe\u00e9r, ok \u00feykkim\u00e9r \u00feat betra at \u00feiggja af y\u00f0r sl\u00edka s\u00e6md sem \u00fe\u00fa viltm\u00e9r veita en l\u00e1ta m\u00edna menn fleiri fyrir y\u00f0r e\u00f0a sj\u00e1lfanmik.\" \u00de\u00e1 svarar Ella konungr: \"\u00deat kalla sumirmenn, at eigi s\u00e9 h\u00e6gt at tr\u00faa \u00fe\u00e9r ok \u00fe\u00fa m\u00e6lir \u00fe\u00e1 optfagrt, er \u00fe\u00fa hyggr fl\u00e1tt, ok mun oss vera vant at sj\u00e1vi\u00f0 \u00fe\u00e9r e\u00f0a br\u00e6\u00f0rum \u00fe\u00ednum.\" \"Ek mun til l\u00edtils m\u00e6lavi\u00f0 \u00feik, ef \u00fe\u00fa l\u00e6tr \u00feat til. Skal ek \u00feat sverja \u00fe\u00e9r \u00e1 m\u00f3t,at ek skal aldri vera \u00ed m\u00f3t \u00fe\u00e9r.\" N\u00fa spyrr konungr,til hvers hann m\u00e6lti of yfirb\u00e6tr. \"Ek vil,\" segir \u00cdvarr,\"at \u00fe\u00fa gefir m\u00e9r \u00feat af landi \u00fe\u00ednu, er uxah\u00fa\u00f0 tekryfir, en \u00fear utan um skal grundv\u00f6ll gera, ok mun ekeigi til meira m\u00e6la vi\u00f0 \u00feik, ok \u00feat s\u00e9 ek, at \u00fe\u00fa viltm\u00e9r engrar s\u00e6mdar unna, ef \u00fe\u00fa vilt eigi \u00feetta.\" \"Eigiveit ek,\" segir konungr, \"at oss megi \u00feetta at meiniver\u00f0a, \u00fe\u00f3tt \u00fe\u00fa hafir \u00feetta \u00f3r m\u00ednu landi, ok at v\u00edsumun ek f\u00e1 \u00fe\u00e9r \u00feetta, ef \u00fe\u00fa vilt \u00feat sverja m\u00e9r atberjast eigi \u00ed m\u00f3t m\u00e9r, ok eigi uggi ek br\u00e6\u00f0r \u00fe\u00edna,ef \u00fe\u00fa ert m\u00e9r tr\u00far.\""}}