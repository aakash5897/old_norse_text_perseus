{"originalTitle": "Ragnars_Saga_Lo\u00f0br\u00f3kar_Ok_Sona_Hans_Chapter_7", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Ragnars_Saga_Lo\u00f0br\u00f3kar_Ok_Sona_Hans_Chapter_7", "text": {"0": "N\u00fa l\u00ed\u00f0a stundir fram, ok var samf\u00f6r \u00feeira g\u00f3\u00f0 okmiklar \u00e1stir. En Kr\u00e1ka kennir s\u00e9r s\u00f3ttar ok ver\u00f0r l\u00e9ttariok elr sveinbarn, ok var sveinninn vatni ausinnok nafn gefit ok kalla\u00f0r \u00cdvarr. En s\u00e1 sveinn var beinlaussok sem brj\u00f3sk v\u00e6ri \u00fear, sem bein skyldu vera.Ok \u00fe\u00e1 er hann var ungr, var hann vexti sv\u00e1 mikill,at engir v\u00e1ru hans jafningjar. Hann var allra mannafr\u00ed\u00f0astr s\u00fdnum ok sv\u00e1 vitr, at eigi er v\u00edst, hverr meirispekingr hefir verit en hann. \u00deeim ver\u00f0r enn fleiribarna au\u00f0it. Annarr sonr \u00feeira h\u00e9t Bj\u00f6rn, inn \u00feri\u00f0jiHv\u00edtserkr, inn fj\u00f3r\u00f0i R\u00f6gnvaldr. \u00deeir v\u00e1ru miklirmenn allir ok inir fr\u00e6knustu, ok \u00feegar \u00feeir m\u00e1ttunokkut at hafast, n\u00e1mu \u00feeir alls konar \u00ed\u00fer\u00f3ttir. Okhvert sem \u00feeir f\u00f3ru, l\u00e9t \u00cdvarr bera sik \u00e1 st\u00f6ngum, \u00fev\u00edat hann m\u00e1tti eigi ganga, ok skyldi hann hafa r\u00e1\u00f0fyrir \u00feeim, hvat sem \u00feeir h\u00f6f\u00f0ust at. N\u00fa eru \u00feeirEirekr ok Agnarr, synir Ragnars, miklir menn fyrirs\u00e9r, sv\u00e1 at trautt finnast \u00feeira jafningjar, ok b\u00faa \u00feeir\u00e1 herskipum hvert sumar ok eru \u00e1g\u00e6tir af s\u00ednum herna\u00f0i.Ok n\u00fa er \u00feat einn dag, at \u00cdvarr r\u00e6\u00f0ir vi\u00f0 br\u00e6\u00f0rs\u00edna, Hv\u00edtserk ok Bj\u00f6rn, hv\u00e9 lengi sv\u00e1 skal fram fara,at \u00feeir skyli heima sitja ok leita s\u00e9r engrar fr\u00e6g\u00f0ar.En \u00feeir segja, at \u00feeir skyli hans r\u00e1\u00f0um fram fara um\u00feat sem annat. \"N\u00fa vil ek,\" segir \u00cdvarr, \"at v\u00e9r bi\u00f0im,at oss s\u00e9 fengin skip ok li\u00f0, sv\u00e1 at \u00feau s\u00e9 vel skipu\u00f0,ok s\u00ed\u00f0an vil ek, at v\u00e9r aflim oss fj\u00e1r ok \u00e1g\u00e6tis, ef sv\u00e1vill upp takast.\" Ok er \u00feeir h\u00f6f\u00f0u \u00feetta r\u00e1\u00f0it me\u00f0 s\u00e9r,segja \u00feeir Ragnari, at \u00feeir vilja, at hann f\u00e1i \u00feeim skipok skipi li\u00f0i \u00fev\u00ed, er reynt s\u00e9 at herfangi ok b\u00fait vel fyriralls sakir. Ok gerir hann \u00feat eptir \u00fev\u00ed, sem \u00feeir beiddu.Ok n\u00fa er \u00feetta li\u00f0 er b\u00fait, fara \u00feeir \u00f3r landi. En\u00fear sem \u00feeir berjast vi\u00f0 menn, f\u00e1 \u00feeir meira hlut okf\u00e1 s\u00e9r n\u00fa b\u00e6\u00f0i mikit li\u00f0 ok f\u00e9. Ok n\u00fa segir \u00cdvarr, athann vildi, at \u00feeir heldi \u00fear til, er meira ofrefli erfyrir, ok reyndi sv\u00e1 sinn hraustleik. Ok n\u00fa spyrja \u00feeir,hvar hann vissi \u00feess v\u00e1n. Ok n\u00fa nefnir hann einnsta\u00f0, \u00feann er heitir Hv\u00edtab\u00e6r, en \u00fear h\u00f6f\u00f0u verit bl\u00f3t,-- \"ok margir hafa til leitat at vinna, ok hafa engirsigrazt,\" ok haf\u00f0i Ragnarr komit \u00fear ok var\u00f0 fr\u00e1 athverfa ok fekk ekki at gert. \"Hv\u00e1rt er \u00feat li\u00f0 sv\u00e1 mikit,\"segja \u00feeir, \"ok sv\u00e1 har\u00f0fengt, e\u00f0a eru \u00fear \u00f6nnur torveldi?\"\u00cdvarr segir, at b\u00e6\u00f0i var fj\u00f6lmenni mikit ok bl\u00f3tsta\u00f0rmikill ok \u00feat haf\u00f0i \u00f6llum fyrir komit ok engirh\u00f6f\u00f0u sta\u00f0izt. Ok n\u00fa m\u00e6la \u00feeir, at hann skyldi fyrirr\u00e1\u00f0a, hv\u00e1rt \u00feeir skyldu \u00feangat halda e\u00f0a eigi. En hannsegir, at hann vill heldr h\u00e6tta \u00e1, hv\u00e1rt meira m\u00e1 \u00feeimhar\u00f0fengi e\u00f0a bl\u00f3tskapr landsmanna."}}