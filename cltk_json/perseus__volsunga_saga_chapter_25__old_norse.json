{"originalTitle": "V\u00f6lsunga_Saga_Chapter_25", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "V\u00f6lsunga_Saga_Chapter_25", "text": {"0": "Gj\u00faki h\u00e9t konungr. Hann haf\u00f0i r\u00edki fyrir sunnanR\u00edn. Hann \u00e1tti \u00ferj\u00e1 sonu, er sv\u00e1 h\u00e9tu: Gunnarr,H\u00f6gni, Guttormr. Gu\u00f0r\u00fan h\u00e9t d\u00f3ttir hans. H\u00fan varfr\u00e6gst m\u00e6r. B\u00e1ru \u00feau b\u00f6rn mj\u00f6k af \u00f6\u00f0rum konungab\u00f6rnum um alla atgervi, b\u00e6\u00f0i um v\u00e6nleik ok v\u00f6xt.\u00deeir v\u00e1ru jafnan \u00ed herna\u00f0i ok unnu m\u00f6rg \u00e1g\u00e6tisverk.Gj\u00faki \u00e1tti Gr\u00edmhildi ina fj\u00f6lkunngu. Bu\u00f0li h\u00e9t konungr.Hann var r\u00edkari en Gj\u00faki ok \u00fe\u00f3 b\u00e1\u00f0ir r\u00edkir. Atlih\u00e9t br\u00f3\u00f0ir Brynhildar. Atli var grimmr ma\u00f0r, mikillok svartr ok \u00fe\u00f3 t\u00edguligr ok inn mesti herma\u00f0r. Gr\u00edmhildrvar grimmhugu\u00f0 kona. R\u00e1\u00f0 Gj\u00fakunga st\u00f3\u00f0 me\u00f0miklum bl\u00f3ma ok mest fyrir sakir barna hans, ermj\u00f6k v\u00e1ru um fram flesta.Eitt sinn segir Gu\u00f0r\u00fan meyjum s\u00ednum, at h\u00fan m\u00e1eigi gl\u00f6\u00f0 vera. Ein kona spyrr hana, hvat henni s\u00e9 at\u00f3gle\u00f0i. H\u00fan svarar: \"Eigi fengum v\u00e9r t\u00edma \u00ed draumum.Er \u00fev\u00ed harmr \u00ed hjarta m\u00e9r. R\u00e1\u00f0 drauminn, \u00fearer \u00fe\u00fa fr\u00e9ttir eptir.\" H\u00fan svarar: \"Seg m\u00e9r ok l\u00e1t \u00feikeigi hryggja, \u00fev\u00ed at jafnan dreymir fyrir ve\u00f0rum.\"Gu\u00f0r\u00fan svarar: \"\u00deetta er ekki ve\u00f0r. \u00deat dreymdi mik,at ek s\u00e1 einn fagran hauk m\u00e9r \u00e1 hendi. Fja\u00f0rar hansv\u00e1ru me\u00f0 gulligum lit.\" Konan svarar: \"Margir hafaspurt af y\u00f0rum v\u00e6nleik, vizku ok kurteisi. Nokkurskonungs sonr mun bi\u00f0ja \u00fe\u00edn.\" Gu\u00f0r\u00fan svarar: \"Engihlutr \u00fe\u00f3tti m\u00e9r haukinum betri, ok allt mitt f\u00e9 vildaek heldr l\u00e1ta en hann.\" Konan svarar: \"S\u00e1, er \u00fe\u00fa f\u00e6r,mun vera vel menntr, ok muntu unna honum mikit.\"Gu\u00f0r\u00fan svarar: \"\u00deat angrar mik, at ek veit eigi, hverrhann er, ok skulum v\u00e9r hitta Brynhildi. H\u00fan munvita.\"\u00de\u00e6r bjuggust me\u00f0 gulli ok mikilli fegr\u00f0 ok f\u00f3rume\u00f0 meyjum s\u00ednum, unz \u00fe\u00e6r k\u00f3mu at h\u00f6ll Brynhildar.S\u00fa h\u00f6ll var b\u00fain me\u00f0 gulli ok st\u00f3\u00f0 \u00e1 einu bergi. Oker s\u00e9n er fer\u00f0 \u00feeira, \u00fe\u00e1 er Brynhildi sagt, at margarkonur \u00f3ku at borginni me\u00f0 gylltum v\u00f6gnum. \"\u00dearmun vera Gu\u00f0r\u00fan Gj\u00fakad\u00f3ttir,\" segir h\u00fan. \"Mikdreymdi um hana \u00ed n\u00f3tt, ok g\u00f6ngum \u00fat \u00ed m\u00f3t henni.Ekki s\u00e6kja oss fr\u00ed\u00f0ari konur heim.\" \u00de\u00e6r gengu \u00fat \u00edm\u00f3ti \u00feeim ok f\u00f6gnu\u00f0u vel. \u00de\u00e6r gengu inn \u00ed \u00fe\u00e1 inaf\u00f6gru h\u00f6ll. Salrinn var skrifa\u00f0r innan ok mj\u00f6k silfrib\u00fainn. Kl\u00e6\u00f0i v\u00e1ru breidd undir f\u00e6tr \u00feeim, ok \u00fej\u00f3nu\u00f0uallir \u00feeim. \u00de\u00e6r h\u00f6f\u00f0u margs konar leika. Gu\u00f0r\u00fanvar f\u00e1or\u00f0. Brynhildr m\u00e6lti: \"Hv\u00ed megi \u00fe\u00e9r eigi gle\u00f0ibella? Ger eigi \u00feat, skemmtum oss allar saman okr\u00e6\u00f0um um r\u00edka konunga ok \u00feeira st\u00f3rvirki.\" \"Gerum\u00feat,\" segir Gu\u00f0r\u00fan. \"E\u00f0a hverja veiztu fremsta konungaverit hafa?\" Brynhildr svarar: \"Sonu H\u00e1mundar,Haka ok Hagbar\u00f0. \u00deeir unnu m\u00f6rg fr\u00e6g\u00f0arverk \u00edherna\u00f0i.\" Gu\u00f0r\u00fan svarar: \"Miklir v\u00e1ru \u00feeir ok \u00e1g\u00e6tiren \u00fe\u00f3 nam Sigarr systur \u00feeira, en hefir a\u00f0ra innibrennda, ok eru \u00feeir seinir at hefna. E\u00f0a hv\u00ed nefnir\u00fe\u00fa eigi br\u00e6\u00f0r m\u00edna, er n\u00fa \u00feykkja fremstir menn?\"Brynhildr segir: \"\u00deat er \u00ed g\u00f3\u00f0um efnum, en eigi eru\u00feeir enn mj\u00f6k reyndir, ok veit ek einn mj\u00f6k af \u00feeimbera, en \u00feat er Sigur\u00f0r, sonr Sigmundar konungs. Hannvar \u00fe\u00e1 barn, er hann drap sonu Hundings konungs okhefndi f\u00f6\u00f0ur s\u00edns ok Eylima, m\u00f3\u00f0urf\u00f6\u00f0ur s\u00edns.\" Gu\u00f0r\u00fanm\u00e6lti: \"Hvat var til merkja um \u00feat? Segir \u00fe\u00fa hannborinn, \u00fe\u00e1 er fa\u00f0ir hans fell?\" Brynhildr svarar: \"M\u00f3\u00f0irhans gekk \u00ed valinn ok fann Sigmund konung s\u00e1ranok bau\u00f0 at binda s\u00e1r hans, en hann kve\u00f0st of gamalls\u00ed\u00f0an at berjast, en ba\u00f0 hana vi\u00f0 \u00feat huggast, at h\u00fanmundi \u00e6\u00f0stan son ala, ok var \u00fear sp\u00e1 spaks geta. Okeptir andl\u00e1t Sigmundar konungs f\u00f3r h\u00fan me\u00f0 \u00c1lfikonungi, ok var Sigur\u00f0r \u00fear upp f\u00e6ddr \u00ed mikilli vir\u00f0ingu,ok vann hann m\u00f6rg afreksverk \u00e1 hverjum degi,ok er hann \u00e1g\u00e6ztr ma\u00f0r \u00ed ver\u00f6ldu.\" Gu\u00f0r\u00fan m\u00e6lti:\"Af \u00e1st hefir \u00fe\u00fa fr\u00e9ttum til hans haldit. En af \u00fev\u00edkom ek h\u00e9r at segja \u00fe\u00e9r drauma m\u00edna, er m\u00e9r fengumikillar \u00e1hyggju.\" Brynhildr svarar: \"L\u00e1t \u00feik eigi sl\u00edktangra. Ver me\u00f0 fr\u00e6ndum \u00fe\u00ednum, er allir vilja \u00feikgle\u00f0ja.\" \"\u00deat dreymdi mik,\" sag\u00f0i Gu\u00f0r\u00fan, \"at v\u00e9rgengum fr\u00e1 skemmu margar saman ok s\u00e1m einn mikinnhj\u00f6rt. Hann bar langt af \u00f6\u00f0rum d\u00fdrum. H\u00e1r hansvar af gulli. V\u00e9r vildum allar taka d\u00fdrit, en ek einn\u00e1\u00f0a. D\u00fdrit \u00fe\u00f3tti m\u00e9r \u00f6llum hlutum betra. S\u00ed\u00f0anskauztu d\u00fdrit fyrir knj\u00e1m m\u00e9r. Var m\u00e9r \u00feat sv\u00e1 mikillharmr, at ek m\u00e1tta trautt bera. S\u00ed\u00f0an gaftu m\u00e9r einn\u00falfhvelp. S\u00e1 dreif\u00f0i mik bl\u00f3\u00f0i br\u00e6\u00f0ra minna.\" Brynhildrsvarar: \"Ek mun r\u00e1\u00f0a sem eptir mun ganga: Tilykkar mun koma Sigur\u00f0r, s\u00e1 er ek kaus m\u00e9r til manns.Gr\u00edmhildr gefr honum meinblandinn mj\u00f6\u00f0, er \u00f6llumoss kemr \u00ed mikit str\u00ed\u00f0. Hann muntu eiga ok hannskj\u00f3tt missa. \u00de\u00fa munt eiga Atla konung. Missa muntubr\u00e6\u00f0ra \u00feinna, ok \u00fe\u00e1 muntu Atla vega.\" Gu\u00f0r\u00fan svarar:\"Ofrharmr er oss \u00feat at vita sl\u00edkt.\" Ok fara \u00fe\u00e6rn\u00fa \u00ed brott ok heim til Gj\u00faka konungs."}}