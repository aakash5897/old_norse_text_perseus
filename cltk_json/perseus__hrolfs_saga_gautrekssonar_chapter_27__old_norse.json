{"originalTitle": "Hr\u00f3lfs_Saga_Gautrekssonar_Chapter_27", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Gautrekssonar_Chapter_27", "text": {"0": "\u00deat var einn morgin snemma, at Hr\u00f3lfr konungrgekk \u00f3r s\u00e6ng sinni einn saman ok brott fr\u00e1 skemmunnieigi allskammt. Hann haf\u00f0i f\u00e1tt kl\u00e6\u00f0a, en \u00feess gekkhann hvergi, at hann hef\u00f0i eigi sver\u00f0it Risanaut, hv\u00e1rkin\u00f3tt n\u00e9 dag. Konungr lita\u00f0ist um v\u00ed\u00f0a, ok er hann \u00e6tla\u00f0itil skemmunnar, \u00fe\u00e1 s\u00e9r hann, hvar ma\u00f0r r\u00ed\u00f0r \u00e1kafligamikit ok var vel v\u00e1pna\u00f0r ok ma\u00f0r ekki mikill \u00e1baki ok \u00fe\u00f3 inn kvikl\u00e1tasti. Ok er hann s\u00e9r, hvar konungrstendr, \u00fe\u00e1 v\u00edkr hann \u00feangat ok haf\u00f0i s\u00e9t fyrrHr\u00f3lf konung ok st\u00edgr af baki ok kve\u00f0r hann s\u00e6miliga.Konungr t\u00f3k \u00fev\u00ed vel ok spur\u00f0i, hverr hann v\u00e6ri. Hannkve\u00f0st \u00de\u00f3r\u00f0r heita ok eiga b\u00fa \u00e1 land upp. Konungrspur\u00f0i, hvert hann \u00e6tla\u00f0i at r\u00ed\u00f0a. \u00de\u00f3r\u00f0r svara\u00f0i: \"Ek\u00e6tla n\u00fa eigi lengra fram \u00e1 lei\u00f0 er ek hefi y\u00f0r fundit.\"Konungr spyrr: \"Hvert er eyrendi vi\u00f0 mik?\" Hannsvara\u00f0i: \"Ek er mj\u00f6g vant um kominn. Fyrir \u00ferimvetrum kom til m\u00edn ma\u00f0r s\u00e1, er H\u00e1rekr heitir, ef mannskal kalla, \u00fev\u00ed at eigi er hann \u00f3l\u00edkari tr\u00f6lli. Hann erinn mesti berserkr ok \u00f3jafna\u00f0arma\u00f0r. Ek \u00e1 systur, erGy\u00f0a heitir, ok er inn bezti kostr. \u00deessi ma\u00f0r vildi takasystur m\u00edna frillutaki, en ek vilda \u00feat eigi. \u00de\u00e1 skora\u00f0ihann m\u00e9r \u00e1 h\u00f3lm, ok j\u00e1ta\u00f0a ek \u00fev\u00ed. N\u00fa s\u00e9 ek, at \u00feat erekki mitt f\u00e6ri at berjast vi\u00f0 \u00feetta flag\u00f0. Ek hefi spurt,herra, til hreystiverka y\u00f0varra margra. N\u00fa vil ek bi\u00f0jay\u00f0r, at \u00fe\u00e9r leysi\u00f0 mik af \u00feessum h\u00e1ska ok r\u00e1\u00f0i\u00f0 af berserkinn.\"Konungr m\u00e6lti: \"L\u00edtt ertu vi\u00f0 kominn, okvil ek v\u00edst finna \u00feenna mann, ok mun ek ganga inn oktaka v\u00e1pn m\u00edn ok kl\u00e6\u00f0i.\" \u00de\u00f3r\u00f0r m\u00e6lti: \"Ekki m\u00e1 sv\u00e1vera. Ver\u00f0i\u00f0 \u00fe\u00e9r n\u00fa \u00feegar at fara sv\u00e1 b\u00fanir. \u00d3ttumstek ok, at berserkrinn s\u00e9 kominn. Mun hann hyggja miksv\u00e1 ragan, at ek \u00feori eigi at b\u00ed\u00f0a hans, ok taki hann \u00e1brott systur m\u00edna. N\u00fa stigi \u00fe\u00e9r, herra, upp \u00e1 \u00feenna hestok tak h\u00e9r \u00feegar v\u00e1pn ok kl\u00e6\u00f0i.\" Haf\u00f0i hann \u00fear \u00feegartil rei\u00f0u ok var inn kvikl\u00e1tasti. \u00deetta ver\u00f0r konungifyrir, at hann st\u00edgr \u00e1 bak ok r\u00ed\u00f0r, en \u00de\u00f3r\u00f0r hleypr fyrirhestinum. Var \u00feat eigi allskammt \u00e1 land upp.Ok er \u00feeir k\u00f3mu til b\u00e6jar \u00de\u00f3r\u00f0ar, var H\u00e1rekr eigikominn. S\u00e1 konungr, at \u00fear var g\u00f3\u00f0r b\u00e6r. Ganga \u00feeirtil stofu, ok er konungi \u00fear b\u00fait h\u00e1s\u00e6ti. \u00dear var margtmanna. S\u00fdndist konungi Gy\u00f0a in s\u00e6miligasta. Ok er \u00feeirh\u00f6f\u00f0u setit um stund, kom \u00fear H\u00e1rekr ok \u00feeir t\u00f3lfsaman ok l\u00e9tu \u00feegar it drj\u00fagligasta ok spur\u00f0u, hv\u00e1rt\u00de\u00f3r\u00f0r v\u00e6ri b\u00fainn til h\u00f3lmg\u00f6ngu. Hann svara\u00f0i: \"Ekhefi fengit mann fyrir mik, sem skilit var okkar \u00ed millum.\"H\u00e1rekr spur\u00f0i, hverr sv\u00e1 mun djarfr, at by\u00f0ist\u00ed m\u00f3ti honum. \u00de\u00f3r\u00f0r segir honum, at \u00feat var Hr\u00f3lfrkonungr Gautreksson. H\u00e1rekr m\u00e6lti: \"Heyrt hefi ekgetit Hr\u00f3lfs konungs, ok eru f\u00e6ri konungar n\u00fa \u00e1g\u00e6tarifyrir hreysti sakir ok \u00ed\u00fer\u00f3tta ok allrar atgervi. Er\u00feat ok miklu jafnligra, at vit reynum me\u00f0 okkr. \u00deykkim\u00e9r til l\u00edtils vera at ganga \u00ed m\u00f3ti \u00fe\u00e9r, ok er \u00feat r\u00e1\u00f0,Hr\u00f3lfr konungr, at standa upp, me\u00f0 \u00fev\u00ed at \u00fe\u00fa vill h\u00e6ttavir\u00f0ing \u00feinni undir v\u00e1pn m\u00edn.\" Konungr kve\u00f0st \u00e6tla,at honum mundi l\u00edtil h\u00e6tturaun at ganga \u00ed m\u00f3ti honum.Eptir \u00feat ganga \u00feeir \u00fat, ok var kastat feldi undirf\u00e6tr \u00feeim, ok sag\u00f0i berserkrinn upp h\u00f3lmg\u00f6ngu l\u00f6g.Konungr haf\u00f0i ekki fleira v\u00e1pna en sver\u00f0it Risanaut.\u00de\u00f3r\u00f0r helt skildi fyrir konungi, ok \u00ed fyrsta h\u00f6ggi hj\u00f3konungr berserkinn \u00ed her\u00f0ar ni\u00f0r, fell hann skj\u00f3tt dau\u00f0rtil jar\u00f0ar. \u00de\u00f3r\u00f0r \u00feakka\u00f0i konungi \u00feenna sigr ok gafHr\u00f3lfi konungi \u00e1g\u00e6tar gjafir, \u00fev\u00ed at hann var st\u00f3rau\u00f0igrma\u00f0r. Konungr ba\u00f0 hann eigi gifta systur s\u00edna,\u00e1\u00f0r hann k\u00e6mi aptr af \u00cdrlandi, ef \u00feess yr\u00f0i au\u00f0it, ok\u00fev\u00ed h\u00e9t \u00de\u00f3r\u00f0r.Eptir \u00feat fylgdi hann konungi heim. \u00de\u00e1 var brakmikit \u00ed b\u00e6num. Haf\u00f0i \u00c1smundr vaknat litlu s\u00ed\u00f0ar enkonungr var \u00ed brottu \u00far b\u00e6num ok haf\u00f0i \u00feegar leitathans um allan b\u00e6inn ok var eigi \u00ed g\u00f3\u00f0u skapi. Ok erkonungr kom aptr, ur\u00f0u menn honum st\u00f3rliga fegnir.Spur\u00f0i Ella konungr, hvert hann hef\u00f0i farit. Hr\u00f3lfrkonungr segir honum allt, sem gengit haf\u00f0i. Ella konungrm\u00e6lti ok kva\u00f0 hann hafa unnit mikit happ, sigrat\u00feann berserk, er verstr gekk um England ok mestan\u00f3jafna\u00f0 s\u00fdndi \u00f6llum m\u00f6nnum \u00ed k\u00fagan ok r\u00e1num, okba\u00f0 hann hafa mikla \u00fe\u00f6kk fyrir. Marga a\u00f0ra \u00f3spellsi\u00f0a\u00f0i hann \u00fear um vetrinn ok f\u00f3r v\u00ed\u00f0a um Englandme\u00f0 Ellu konungi. Skipa\u00f0i hann ok setti \u00feeim m\u00e1lum,er Ella konungr \u00e1tti d\u00f3m \u00e1, \u00fev\u00ed at hann var \u00fe\u00e1 gamallmj\u00f6k. Vildu allir sv\u00e1 sitja ok standa sem Hr\u00f3lfr konungrvildi. F\u00f3r hans vins\u00e6ld um allt England."}}