{"originalTitle": "Hr\u00f3lfs_Saga_Kraka_Ok_Kappa_Hans_Chapter_24", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Kraka_Ok_Kappa_Hans_Chapter_24", "text": {"0": "\u00dear er n\u00fa til m\u00e1ls at taka, at nor\u00f0r \u00ed Noregi fyrirUppd\u00f6lum r\u00e9\u00f0 s\u00e1 konungr, er Hringr h\u00e9t. Hann \u00e1tti\u00feann son, er Bj\u00f6rn h\u00e9t. \u00deat er n\u00fa sagt, at drottning anda\u00f0ist,ok \u00fe\u00f3tti \u00feat mikill ska\u00f0i konungi ok m\u00f6rgum\u00f6\u00f0rum \u00fat \u00ed fr\u00e1. Landsmenn ok r\u00e1\u00f0uneyti hans b\u00e1\u00f0uhann kv\u00e1ngast aptr, ok \u00feat ver\u00f0r, at hann sendir mennsu\u00f0r \u00ed l\u00f6nd at bi\u00f0ja s\u00e9r konu. En \u00e1 m\u00f3ti \u00feeim k\u00f3mu andvi\u00f0rimikil ok st\u00f3rir stormar, ok ver\u00f0a n\u00fa at sn\u00faa st\u00f6fnumok halda undan ve\u00f0rinu, ok \u00fear kemr m\u00e1li, at \u00fe\u00e1rekr nor\u00f0r \u00e1 Finnm\u00f6rk ok v\u00e1ru \u00fear um vetrinn.\u00deeir f\u00f3ru einn dag \u00e1 land upp ok k\u00f3mu at h\u00fasi einu.\u00dear s\u00e1tu inni tv\u00e6r konur, v\u00e6nar at \u00e1liti. \u00de\u00e6r f\u00f6gnu\u00f0u\u00feeim vel ok spur\u00f0u, hva\u00f0an \u00feeir v\u00e6ri at komnir. \u00deeirs\u00f6g\u00f0u allt um fer\u00f0ir s\u00ednar ok hvat at erendum var. \u00deeirspur\u00f0u, hva\u00f0a konum \u00fe\u00e6r v\u00e6ri e\u00f0a fyrir hverja s\u00f6k\u00fe\u00e6r v\u00e6ri komnar \u00fear einmana ok sv\u00e1 langt fr\u00e1 \u00f6\u00f0rumm\u00f6nnum, sv\u00e1 fr\u00ed\u00f0ar konur ok v\u00e6nar. S\u00fa eldri sag\u00f0i: \"Tilalls berr nokkut, sveinar, v\u00e9r erum h\u00e9r fyrir \u00fe\u00e6r sakir,at einn r\u00edkr konungr ba\u00f0 d\u00f3ttur minnar, en h\u00fan vildiekki eiga hann, en hann h\u00e9t henni afarkostum aptr\u00ed m\u00f3t, ok \u00fev\u00ed hefi ek hana h\u00e9r \u00ed leyni, \u00e1 me\u00f0an fa\u00f0irhennar kemr ekki heim, \u00fev\u00ed at hann liggr \u00ed herna\u00f0i.\"\u00deeir spur\u00f0u, hverr hennar fa\u00f0ir v\u00e6ri. M\u00f3\u00f0ir hennarsag\u00f0i: \"H\u00fan er d\u00f3ttir Finnakonungs.\" \u00deeirspur\u00f0u, hvat \u00fe\u00e6r h\u00e9ti. S\u00fa eldri sag\u00f0i: \"Ek heiti Ingibj\u00f6rg,en Hv\u00edt heitir d\u00f3ttir m\u00edn; er ek frilla Finnakonungs.\"Ein m\u00e6r var \u00fear at \u00fej\u00f3na \u00feeim. Konungsm\u00f6nnumleizt vel \u00e1 \u00fe\u00e6r, ok \u00feat er r\u00e1\u00f0ager\u00f0 \u00feeira atleitast eptir, ef Hv\u00edt vildi fara me\u00f0 \u00feeim ok giftastHringi konungi; bar s\u00e1 \u00feetta m\u00e1l upp fyrir hana, semfyrir konungserendum var. H\u00fan svara\u00f0i \u00feessu ekki flj\u00f3tt,en veik \u00fe\u00f3 til forsj\u00e1 m\u00f3\u00f0ur sinnar. \"Sv\u00e1 er sem m\u00e6lt er,at \u00f3r hverju vandr\u00e6\u00f0i ver\u00f0r nokkut at r\u00e1\u00f0a,\" sag\u00f0im\u00f3\u00f0ir hennar, \"ok \u00feykkir m\u00e9r illa, at fa\u00f0ir hennar erger\u00f0r fornspur\u00f0r at \u00feessu, en \u00fe\u00f3 ver\u00f0r \u00e1 \u00feetta at h\u00e6tta,ef h\u00fan skal at nokkuru n\u00e6r vera.\" Eptir \u00feetta b\u00fdst h\u00fantil fer\u00f0ar me\u00f0 \u00feeim. S\u00ed\u00f0an f\u00f3ru \u00feeir lei\u00f0 s\u00edna ok funduHring konung, ok \u00feegar fr\u00e9ttu sendimenn eptir, hv\u00e1rtkonungr vildi eiga \u00feessa kvinnu e\u00f0a f\u00e6ri h\u00fan aptrs\u00f6mu lei\u00f0. Konungi leizt vel \u00e1 v\u00edfit ok ger\u00f0i \u00feegarbrullaup til hennar. Vill hann ekki gefa gaum at,\u00fe\u00f3 at h\u00fan s\u00e9 eigi r\u00edk. Er konungr nokkut vi\u00f0 aldr, okfannst \u00feat br\u00e1tt \u00e1 drottningu."}}