{"originalTitle": "Grettis_Saga_Chapter_35", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Grettis_Saga_Chapter_35", "text": {"0": "Grettir rei\u00f0 \u00e1 \u00de\u00f3rhallssta\u00f0i og fagna\u00f0i b\u00f3ndi honum vel. Hann    spur\u00f0i hvert Grettir \u00e6tla\u00f0i a\u00f0 fara en hann sag\u00f0ist \u00fear vilja    vera um n\u00f3ttina en b\u00f3nda l\u00edka\u00f0i a\u00f0 svo v\u00e6ri.    \u00de\u00f3rhallur kva\u00f0st \u00fe\u00f6kk fyrir kunna a\u00f0 hann v\u00e6ri \"en f\u00e1m \u00feykir    sl\u00e6gur til a\u00f0 gista h\u00e9r um t\u00edma. Muntu hafa heyrt geti\u00f0 um    hva\u00f0 h\u00e9r er a\u00f0 v\u00e9la en eg vildi gjarna a\u00f0 \u00fe\u00fa komist heill \u00e1    brott. \u00de\u00e1 veit eg fyrir v\u00edst a\u00f0 \u00fe\u00fa missir hests \u00fe\u00edns \u00fev\u00ed engi    heldur h\u00e9r heilum s\u00ednum fararskj\u00f3t s\u00e1 er kemur.\"    Grettir kva\u00f0 gott til hesta hva\u00f0 sem af \u00feessum yr\u00f0i.    \u00de\u00f3rhallur var\u00f0 gla\u00f0ur vi\u00f0 er Grettir vildi \u00fear vera og t\u00f3k    vi\u00f0 honum b\u00e1\u00f0um h\u00f6ndum. Var hestur Grettis l\u00e6stur \u00ed h\u00fasi    sterklega. \u00deeir f\u00f3ru til svefns og lei\u00f0 svo af n\u00f3ttin a\u00f0 ekki    kom Gl\u00e1mur heim.    \u00de\u00e1 m\u00e6lti \u00de\u00f3rhallur: \"Vel hefir brug\u00f0i\u00f0 vi\u00f0 \u00fe\u00edna komu \u00fev\u00ed a\u00f0    hverja n\u00f3tt er Gl\u00e1mur vanur a\u00f0 r\u00edsa, r\u00ed\u00f0a h\u00fasum e\u00f0a brj\u00f3ta    upp hur\u00f0ir sem \u00fe\u00fa m\u00e1tt merki sj\u00e1.\"    Grettir m\u00e6lti: \"\u00de\u00e1 mun vera anna\u00f0hvort a\u00f0 hann mun ekki lengi    \u00e1 s\u00e9r sitja e\u00f0a mun af venjast meir en eina n\u00f3tt. Skal eg    vera n\u00f3tt a\u00f0ra og sj\u00e1 hversu fer.\"    S\u00ed\u00f0an gengu \u00feeir til hests Grettis og var ekki vi\u00f0 hann    glest. Allt \u00fe\u00f3tti b\u00f3nda a\u00f0 einu fara.    N\u00fa er Grettir \u00fear a\u00f0ra n\u00f3tt og kom ekki \u00fer\u00e6llinn heim. \u00de\u00e1    \u00fe\u00f3tti b\u00f3nda mj\u00f6g v\u00e6nkast. F\u00f3r hann \u00fe\u00e1 a\u00f0 sj\u00e1 hest Grettis. \u00de\u00e1    var upp broti\u00f0 h\u00fasi\u00f0 er b\u00f3ndi kom til en hesturinn dreginn    til dyra utar og lami\u00f0 \u00ed sundur \u00ed honum hvert bein.    \u00de\u00f3rhallur sag\u00f0i Gretti hvar \u00fe\u00e1 var komi\u00f0 og ba\u00f0 hann for\u00f0a    s\u00e9r \"\u00fev\u00ed a\u00f0 v\u00eds er dau\u00f0inn ef \u00fe\u00fa b\u00ed\u00f0ur Gl\u00e1ms.\"    Grettir svarar: \"Eigi m\u00e1 eg minna hafa fyrir hest minn en a\u00f0    sj\u00e1 \u00fer\u00e6linn.\"    B\u00f3ndi sag\u00f0i a\u00f0 \u00fea\u00f0 var ekki bati a\u00f0 sj\u00e1 hann \"\u00fev\u00ed a\u00f0 hann er    \u00f3l\u00edkur nokkurri mannlegri mynd. En g\u00f3\u00f0 \u00feykir m\u00e9r hver s\u00fa    stund er \u00fe\u00fa vilt vera.\"    N\u00fa l\u00ed\u00f0ur dagurinn og er menn skyldu fara til svefns vildi    Grettir eigi fara af kl\u00e6\u00f0um og lag\u00f0ist ni\u00f0ur \u00ed s\u00e6ti\u00f0 gegnt    lokrekkju b\u00f3nda. Hann haf\u00f0i r\u00f6ggvarfeld yfir s\u00e9r og hneppti    anna\u00f0 skauti\u00f0 ni\u00f0ur undir f\u00e6tur s\u00e9r en anna\u00f0 snara\u00f0i hann    undir h\u00f6fu\u00f0 s\u00e9r og s\u00e1 \u00fat um h\u00f6fu\u00f0sm\u00e1ttina. Setstokkur var    fyrir framan s\u00e6ti\u00f0 mj\u00f6g sterkur og spyrnti hann \u00fear \u00ed.    Dyraumb\u00faningurinn allur var fr\u00e1 brotinn \u00fatidyrunum en n\u00fa var    \u00fear fyrir bundinn hur\u00f0arflaki og \u00f3vendilega um b\u00fai\u00f0.    \u00dever\u00feili\u00f0 var allt broti\u00f0 fr\u00e1 sk\u00e1lanum, \u00fear fyrir framan    haf\u00f0i veri\u00f0, b\u00e6\u00f0i fyrir ofan \u00fevertr\u00e9i\u00f0 og ne\u00f0an. S\u00e6ngur allar    voru \u00far sta\u00f0 f\u00e6r\u00f0ar. Heldur var \u00fear \u00f3vistulegt. Lj\u00f3s brann \u00ed    sk\u00e1lanum um n\u00f3ttina.    Og er af mundi \u00feri\u00f0jungur af n\u00f3tt heyr\u00f0i Grettir \u00fat dynur    miklar. Var \u00fe\u00e1 fari\u00f0 upp \u00e1 h\u00fasin og ri\u00f0i\u00f0 sk\u00e1lanum og bari\u00f0    h\u00e6lunum svo a\u00f0 braka\u00f0i \u00ed hverju tr\u00e9. \u00dea\u00f0 gekk lengi. \u00de\u00e1 var    fari\u00f0 ofan af h\u00fasunum og til dyra gengi\u00f0. Og er upp var loki\u00f0    hur\u00f0unni s\u00e1 Grettir a\u00f0 \u00fer\u00e6llinn r\u00e9tti inn h\u00f6fu\u00f0i\u00f0 og s\u00fdndist    honum afskr\u00e6milega miki\u00f0 og undarlega st\u00f3rskori\u00f0. Gl\u00e1mur f\u00f3r    seint og r\u00e9ttist upp er hann kom inn \u00ed dyrnar. Hann gn\u00e6fa\u00f0i    ofarlega vi\u00f0 rj\u00e1frinu, sn\u00fdr a\u00f0 sk\u00e1lanum og lag\u00f0i handlegginn    upp \u00e1 \u00fevertr\u00e9i\u00f0 og g\u00e6g\u00f0ist innar yfir sk\u00e1lann. Ekki l\u00e9t b\u00f3ndi    heyra til s\u00edn \u00fev\u00ed a\u00f0 honum \u00fe\u00f3tti \u00e6ri\u00f0 um er hann heyr\u00f0i hva\u00f0    um var \u00fati. Grettir l\u00e1 kyrr og hr\u00e6r\u00f0i sig hvergi. Gl\u00e1mur s\u00e1    a\u00f0 hr\u00faga nokkur l\u00e1 \u00ed s\u00e6tinu og r\u00e6\u00f0ur n\u00fa innar eftir sk\u00e1lanum    og \u00fereif \u00ed feldinn stundar fast. Grettir spyrnti \u00ed stokkinn    og gekk \u00fev\u00ed hvergi. Gl\u00e1mur hnykkti anna\u00f0 sinn miklu fastara    og bifa\u00f0ist hvergi feldurinn. \u00cd \u00feri\u00f0ja sinn \u00fereif hann \u00ed me\u00f0    b\u00e1\u00f0um h\u00f6ndum svo fast a\u00f0 hann r\u00e9tti Gretti upp \u00far s\u00e6tinu,    kipptu n\u00fa \u00ed sundur feldinum \u00ed millum s\u00edn. Gl\u00e1mur leit \u00e1    slitri\u00f0 er hann h\u00e9lt \u00e1 og undra\u00f0ist mj\u00f6g hver svo fast mundi    togast vi\u00f0 hann. Og \u00ed \u00fev\u00ed hlj\u00f3p Grettir undir hendur honum og    \u00fereif um hann mi\u00f0jan og spennti \u00e1 honum hrygginn sem fastast    gat hann og \u00e6tla\u00f0i hann a\u00f0 Gl\u00e1mur skyldi kikna vi\u00f0. En    \u00fer\u00e6llinn lag\u00f0i a\u00f0 handleggjum Grettis svo fast a\u00f0 hann    h\u00f6rfa\u00f0i allur fyrir orku sakir. F\u00f3r Grettir \u00fe\u00e1 undan \u00ed \u00fdmis    s\u00e6tin. Gengu \u00fe\u00e1 fr\u00e1 stokkarnir og allt brotna\u00f0i \u00fea\u00f0 sem fyrir    var\u00f0. Vildi Gl\u00e1mur leita \u00fat en Grettir f\u00e6r\u00f0i vi\u00f0 f\u00e6tur hvar    sem hann m\u00e1tti en \u00fe\u00f3 gat Gl\u00e1mur dregi\u00f0 hann fram \u00far sk\u00e1lanum.    \u00c1ttu \u00feeir \u00fe\u00e1 allhar\u00f0a s\u00f3kn \u00fev\u00ed a\u00f0 \u00fer\u00e6llinn \u00e6tla\u00f0i a\u00f0 koma    honum \u00fat \u00far b\u00e6num. En svo illt sem a\u00f0 eiga var vi\u00f0 Gl\u00e1m inni    \u00fe\u00e1 s\u00e1 Grettir a\u00f0 \u00fe\u00f3 var verra a\u00f0 f\u00e1st vi\u00f0 hann \u00fati og \u00fev\u00ed    braust hann \u00ed m\u00f3ti af \u00f6llu afli a\u00f0 fara \u00fat. Gl\u00e1mur f\u00e6r\u00f0ist \u00ed    aukana og hneppti hann a\u00f0 s\u00e9r er \u00feeir komu \u00ed anddyri\u00f0. Og er    Grettir s\u00e9r a\u00f0 hann f\u00e9kk eigi vi\u00f0 sporna\u00f0 hefir hann allt    eitt atri\u00f0i\u00f0 a\u00f0 hann hleypur sem har\u00f0ast \u00ed fang \u00fer\u00e6lnum og    spyrnir b\u00e1\u00f0um f\u00f3tum \u00ed jar\u00f0fastan stein er st\u00f3\u00f0 \u00ed dyrunum. Vi\u00f0    \u00feessu bj\u00f3st \u00fer\u00e6llinn eigi. Hann haf\u00f0i \u00fe\u00e1 togast vi\u00f0 a\u00f0 draga    Gretti a\u00f0 s\u00e9r og \u00fev\u00ed kikna\u00f0i Gl\u00e1mur \u00e1 bak aftur og rauk    \u00f6fugur \u00fat \u00e1 dyrnar svo a\u00f0 her\u00f0arnar n\u00e1mu af dyri\u00f0 og rj\u00e1fri\u00f0    gekk \u00ed sundur, b\u00e6\u00f0i vi\u00f0irnir og \u00feekjan frerin, f\u00e9ll svo opinn    og \u00f6fugur \u00fat \u00far h\u00fasunum en Grettir \u00e1 hann ofan. Tunglskin var    miki\u00f0 \u00fati og glugga\u00feykkn. Hratt stundum fyrir en stundum dr\u00f3    fr\u00e1.    N\u00fa \u00ed \u00fev\u00ed er Gl\u00e1mur f\u00e9ll rak sk\u00fdi\u00f0 fr\u00e1 tunglinu en Gl\u00e1mur    hvessti augun upp \u00ed m\u00f3ti. Og svo hefir Grettir sagt sj\u00e1lfur    a\u00f0 \u00fe\u00e1 eina s\u00fdn hafi hann s\u00e9\u00f0 svo a\u00f0 honum bryg\u00f0i vi\u00f0. \u00de\u00e1    siga\u00f0i svo a\u00f0 honum af \u00f6llu saman, m\u00e6\u00f0i og \u00fev\u00ed er hann s\u00e1 a\u00f0    Gl\u00e1mur gaut s\u00ednum sj\u00f3num har\u00f0lega, a\u00f0 hann gat eigi brug\u00f0i\u00f0    saxinu og l\u00e1 n\u00e1lega \u00ed milli heims og heljar.    En \u00fev\u00ed var meiri \u00f3fagna\u00f0arkraftur me\u00f0 Gl\u00e1mi en flestum \u00f6\u00f0rum    afturg\u00f6ngum\u00f6nnum a\u00f0 hann m\u00e6lti \u00fe\u00e1 \u00e1 \u00feessa lei\u00f0: \"Miki\u00f0 kapp    hefir \u00fe\u00fa \u00e1 lagi\u00f0 Grettir,\" sag\u00f0i hann, \"a\u00f0 finna mig en \u00fea\u00f0    mun eigi undarlegt \u00feykja \u00fe\u00f3 a\u00f0 \u00fe\u00fa hlj\u00f3tir ekki miki\u00f0 happ af    m\u00e9r. En \u00fea\u00f0 m\u00e1 eg segja \u00fe\u00e9r a\u00f0 \u00fe\u00fa hefir n\u00fa fengi\u00f0 helming    afls \u00feess og \u00feroska er \u00fe\u00e9r var \u00e6tla\u00f0ur ef \u00fe\u00fa hef\u00f0ir mig ekki    fundi\u00f0. N\u00fa f\u00e6 eg \u00fea\u00f0 afl eigi af \u00fe\u00e9r teki\u00f0 er \u00fe\u00fa hefir \u00e1\u00f0ur    hreppt en \u00fev\u00ed m\u00e1 eg r\u00e1\u00f0a a\u00f0 \u00fe\u00fa ver\u00f0ur aldrei sterkari en n\u00fa    ertu og ertu \u00fe\u00f3 n\u00f3gu sterkur og a\u00f0 \u00fev\u00ed mun m\u00f6rgum ver\u00f0a. \u00de\u00fa    hefir fr\u00e6gur or\u00f0i\u00f0 h\u00e9r til af verkum \u00fe\u00ednum en h\u00e9\u00f0an af mun    falla til \u00fe\u00edn sektir og v\u00edgaferli en flest \u00f6ll verk \u00fe\u00edn    sn\u00faist \u00fe\u00e9r til \u00f3g\u00e6fu og hamingjuleysis. \u00de\u00fa munt ver\u00f0a \u00fatl\u00e6gur    ger og hlj\u00f3ta jafnan \u00fati a\u00f0 b\u00faa einn samt. \u00de\u00e1 legg eg \u00fea\u00f0 \u00e1    vi\u00f0 \u00feig a\u00f0 \u00feessi augu s\u00e9u \u00fe\u00e9r jafnan fyrir sj\u00f3num sem eg ber    eftir og mun \u00fe\u00e9r erfitt \u00feykja einum a\u00f0 vera. Og \u00fea\u00f0 mun \u00fe\u00e9r    til dau\u00f0a draga.\"    Og sem \u00fer\u00e6llinn haf\u00f0i \u00feetta m\u00e6lt \u00fe\u00e1 rann af Gretti \u00f3megin \u00fea\u00f0    sem \u00e1 honum haf\u00f0i veri\u00f0. Br\u00e1 hann \u00fe\u00e1 saxinu og hj\u00f3 h\u00f6fu\u00f0 af    Gl\u00e1mi og setti \u00fe\u00e1 vi\u00f0 \u00fej\u00f3 honum. B\u00f3ndi kom \u00fe\u00e1 \u00fat og haf\u00f0i    kl\u00e6\u00f0st \u00e1 me\u00f0an Gl\u00e1mur l\u00e9t ganga t\u00f6luna en hvergi \u00feor\u00f0i hann    n\u00e6r a\u00f0 koma fyrr en Gl\u00e1mur var fallinn. \u00de\u00f3rhallur lofa\u00f0i gu\u00f0    fyrir og \u00feakka\u00f0i vel Gretti er hann haf\u00f0i unni\u00f0 \u00feenna \u00f3hreina    anda. F\u00f3ru \u00feeir \u00fe\u00e1 til og brenndu Gl\u00e1m a\u00f0 k\u00f6ldum kolum. Eftir    \u00fea\u00f0 gr\u00f3fu \u00feeir \u00fear ni\u00f0ur sem s\u00edst voru fj\u00e1rhagar e\u00f0a    mannavegir. Gengu heim eftir \u00fea\u00f0 og var \u00fe\u00e1 mj\u00f6g komi\u00f0 a\u00f0    degi. Lag\u00f0ist Grettir ni\u00f0ur \u00fev\u00ed a\u00f0 hann var stir\u00f0ur mj\u00f6g.    \u00de\u00f3rhallur sendi menn \u00e1 n\u00e6stu b\u00e6i eftir m\u00f6nnum, s\u00fdndi og sag\u00f0i    hversu fari\u00f0 haf\u00f0i. \u00d6llum \u00fe\u00f3tti mikils um vert um \u00feetta verk    \u00feeir er heyr\u00f0u. Var \u00fea\u00f0 \u00fe\u00e1 alm\u00e6lt a\u00f0 engi v\u00e6ri \u00fev\u00edl\u00edkur ma\u00f0ur    \u00e1 \u00f6llu landinu fyrir afls sakir og hreysti og allrar atgervi    sem Grettir \u00c1smundarson.    \u00de\u00f3rhallur leysti Gretti vel af hendi og gaf honum g\u00f3\u00f0an hest    og kl\u00e6\u00f0i s\u00e6mileg \u00fev\u00ed \u00feau voru \u00f6ll sundur leyst er hann haf\u00f0i    \u00e1\u00f0ur bori\u00f0. Skildu \u00feeir me\u00f0 vin\u00e1ttu. Rei\u00f0 Grettir \u00fea\u00f0an \u00ed \u00c1s    \u00ed Vatnsdal og t\u00f3k \u00deorvaldur vi\u00f0 honum vel og spur\u00f0i innilega    a\u00f0 sameign \u00feeirra Gl\u00e1ms en Grettir segir honum vi\u00f0skipti    \u00feeirra og kva\u00f0st aldrei \u00ed \u00fev\u00edl\u00edka aflraun komi\u00f0 hafa, svo    langa vi\u00f0ureign sem \u00feeir h\u00f6f\u00f0u saman \u00e1tt.    \u00deorvaldur ba\u00f0 hann hafa sig spakan \"og mun \u00fe\u00e1 vel duga en    ella mun \u00fe\u00e9r slysgjarnt ver\u00f0a.\"    Grettir kva\u00f0 ekki batna\u00f0 hafa um lyndisbrag\u00f0i\u00f0 og sag\u00f0ist n\u00fa    miklu verr stilltur en \u00e1\u00f0ur og allar m\u00f3tger\u00f0ir verri \u00feykja. \u00cd    \u00fev\u00ed fann hann mikla muni a\u00f0 hann var or\u00f0inn ma\u00f0ur svo    myrkf\u00e6linn a\u00f0 hann \u00feor\u00f0i hvergi a\u00f0 fara einn saman \u00feegar    myrkva t\u00f3k. S\u00fdndist honum \u00fe\u00e1 hvers kyns skr\u00edpi. Og \u00fea\u00f0 er    haft s\u00ed\u00f0an fyrir or\u00f0t\u00e6ki a\u00f0 \u00feeim lj\u00e1i Gl\u00e1mur augna e\u00f0a gefi    gl\u00e1ms\u00fdni er mj\u00f6g s\u00fdnist annan veg en er.    Grettir rei\u00f0 heim til Bjargs er hann haf\u00f0i gert erindi s\u00edn og    sat heima um veturinn."}}