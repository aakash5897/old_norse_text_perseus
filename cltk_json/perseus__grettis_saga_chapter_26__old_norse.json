{"originalTitle": "Grettis_Saga_Chapter_26", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Grettis_Saga_Chapter_26", "text": {"0": "Ma\u00f0ur er nefndur \u00deorsteinn. Hann var sonur \u00deorkels kugga,    \u00de\u00f3r\u00f0arsonar gellis, \u00d3lafssonar feilans, \u00deorsteinssonar rau\u00f0s,    Au\u00f0arsonar dj\u00fapau\u00f0gu. M\u00f3\u00f0ir \u00deorsteins Kuggasonar var \u00deur\u00ed\u00f0ur    d\u00f3ttir \u00c1sgeirs \u00e6\u00f0ikolls. \u00c1sgeir var f\u00f6\u00f0urbr\u00f3\u00f0ir \u00c1smundar    h\u00e6rulangs.    \u00deorsteinn Kuggason \u00e1tti eftirm\u00e1l um v\u00edgi\u00f0 \u00deorgils M\u00e1kssonar    jafnfram \u00c1smundi h\u00e6rulangi. Ger\u00f0i hann n\u00fa or\u00f0sending til    \u00deorsteins a\u00f0 hann k\u00e6mi til m\u00f3ts vi\u00f0 hann. \u00deorsteinn var kappi    mikill og ofstopama\u00f0ur hinn mesti. F\u00f3r hann \u00feegar til m\u00f3ts    vi\u00f0 \u00c1smund fr\u00e6nda sinn og t\u00f6lu\u00f0u \u00feeir um v\u00edgsm\u00e1li\u00f0. Var    \u00deorsteinn hinn \u00e1kafasti, kva\u00f0 h\u00e9r eigi skyldu f\u00e9b\u00e6tur fyrir    koma, sag\u00f0i a\u00f0 \u00feeir hef\u00f0u n\u00f3gan fr\u00e6nda afla til \u00feess a\u00f0    anna\u00f0hvort k\u00e6mi fyrir v\u00edgi\u00f0 sekt e\u00f0a mannhefndir. \u00c1smundur    kva\u00f0st honum mundu a\u00f0 fund fylgja hverju sem hann vildi fram    fara. Ri\u00f0u \u00feeir nor\u00f0ur til \u00deorvalds fr\u00e6nda s\u00edns, og beiddi    hann li\u00f0veislu en hann j\u00e1ta\u00f0i honum \u00fev\u00ed skj\u00f3tt. Bjuggu \u00feeir    m\u00e1li\u00f0 til \u00e1 hendur \u00deorgeiri og \u00deorm\u00f3\u00f0i. \u00deorsteinn rei\u00f0 heim    til b\u00fas s\u00edns. Hann bj\u00f3 \u00fe\u00e1 \u00ed Lj\u00e1rsk\u00f3gum \u00ed Hvammssveit.    Skeggi bj\u00f3 \u00ed Hvammi. Hann r\u00e9\u00f0st \u00ed m\u00e1li\u00f0 me\u00f0 \u00deorsteini. Skeggi    var sonur \u00de\u00f3rarins fylsennis, \u00de\u00f3r\u00f0arsonar gellis. M\u00f3\u00f0ir    Skeggja var Fri\u00f0ger\u00f0ur d\u00f3ttir \u00de\u00f3r\u00f0ar fr\u00e1 H\u00f6f\u00f0a.    \u00deeir fj\u00f6lmenntu mj\u00f6g til al\u00feingis og h\u00e9ldu m\u00e1lum fram me\u00f0    miklu kappi. Ri\u00f0u \u00feeir \u00c1smundur og \u00deorvaldur nor\u00f0an til me\u00f0    sex tigu manna og s\u00e1tu \u00ed Lj\u00e1rsk\u00f3gum margar n\u00e6tur."}}