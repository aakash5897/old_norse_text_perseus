{"originalTitle": "\u00deorsteins_\u00de\u00e1ttr_B\u00e6jarmagns_Chapter_7", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00deorsteins_\u00de\u00e1ttr_B\u00e6jarmagns_Chapter_7", "text": {"0": "N\u00fa kastar Dr\u00f6ttr knettinum at Fullsterk. Hanngreip \u00e1 m\u00f3ti annarri hendi. \u00deorsteinn s\u00e1, at honumvar\u00f0 orkuf\u00e1tt, ok hlj\u00f3p undir kn\u00f6ttinn. \u00deeir sn\u00f6ru\u00f0uat Frosta, \u00fev\u00ed at kapparnir st\u00f3\u00f0u fremstir vi\u00f0 hv\u00e1rntveggjabekkinn. Frosti t\u00f3k m\u00f3t sterkliga, ok kom sv\u00e1n\u00e6r andliti hans, at kinnbeinit rifna\u00f0i. Hann kastarknettinum at Allsterk. Hann t\u00f3k \u00ed m\u00f3ti b\u00e1\u00f0um h\u00f6ndum,ok l\u00e1 vi\u00f0, at hann mundi kikna, \u00e1\u00f0r \u00deorsteinnstuddi hann. Allsterkr snara\u00f0i at Ag\u00f0a jarli, en hanngreip m\u00f3ti b\u00e1\u00f0um h\u00f6ndum. Fitan kom \u00ed skeggit \u00e1 honum,ok loga\u00f0i \u00feat allt, ok var honum til \u00feess annastat afhenda kn\u00f6ttinn ok fleygir at Go\u00f0mundi konungi.En Go\u00f0mundr snara\u00f0i at Geirr\u00f6\u00f0i konungi, en hannveik s\u00e9r undan, ok ur\u00f0u \u00feeir fyrir Dr\u00f6ttr ok H\u00f6svir,ok fengu \u00feeir bana. En kn\u00f6ttrinn kom \u00e1 glerglugg einnok sv\u00e1 \u00fat \u00ed d\u00edki \u00feat, sem grafit var um borgina, okhlj\u00f3p upp eldr logandi. Var n\u00fa lokit \u00feessu gamni.T\u00f3ku menn \u00fe\u00e1 til drykkju. Sag\u00f0i Ag\u00f0i jarl, at honumhrysi hugr vi\u00f0 jafnan, er hann kom \u00ed flokk Go\u00f0mundar.Um kveldit gekk Go\u00f0mundr at sofa ok hans menn.\u00de\u00f6kku\u00f0u \u00feeir \u00deorsteini hj\u00e1st\u00f6\u00f0u, at \u00feeim hef\u00f0i slysalaustfarit. \u00deorsteinn kva\u00f0 l\u00edtit til reynt, \"e\u00f0a hvatmun til gamans haft \u00e1 morgin?\" \"Konungr mun l\u00e1tagl\u00edma,\" segir Go\u00f0mundr, \"ok munu \u00feeir \u00fe\u00e1 hefna s\u00edn,\u00fev\u00ed at fjarst\u00e6tt er um afl v\u00e1rt.\" \"Konungs g\u00e6fa munstyrkja oss,\" segir \u00deorsteinn. \"Hir\u00f0i\u00f0 eigi, \u00fe\u00f3tt \u00fe\u00e9r berizt\u00feangat at, sem ek er fyrir.\" Sofa \u00feeir af um n\u00f3ttina.En at morgni f\u00f3r hverr til sinnar skemmtunar, enmatsveinar at d\u00faka bor\u00f0. Geirr\u00f6\u00f0r konungr spur\u00f0i,hv\u00e1rt menn vildu ekki gl\u00edma, en \u00feeir s\u00f6g\u00f0u, at hannskyldi r\u00e1\u00f0a. S\u00ed\u00f0an afkl\u00e6\u00f0ast \u00feeir ok t\u00f3kust fangbr\u00f6g\u00f0um.\u00deorsteinn \u00fe\u00f3ttist eigi s\u00e9t hafa sl\u00edkan atgang, \u00fev\u00edat allt skalf, \u00fe\u00e1 \u00feeir fellu, ok l\u00e9kst mj\u00f6k \u00e1 m\u00f6nnumAg\u00f0a jarls. Frosti gekk n\u00fa fram \u00e1 g\u00f3lfit ok m\u00e6lti:\"Hverr skal m\u00e9r \u00e1 m\u00f3ti?\" \"Til mun ver\u00f0a einhverr,\"sag\u00f0i Fullsterkr. R\u00e1\u00f0ast \u00feeir n\u00fa \u00e1, ok v\u00e1ru me\u00f0 \u00feeimmiklar sviptingar, ok er Frosti miklu sterkari. Berast\u00feeir n\u00fa at Go\u00f0mundi. Frosti tekr hann upp \u00e1 bringus\u00e9r ok keiktist mj\u00f6k. \u00deorsteinn sl\u00e6r f\u00e6ti s\u00ednum \u00e1 kn\u00e9sb\u00e6trhonum, ok fell Frosti \u00e1 bak aptr, en Fullsterkr \u00e1hann ofan. Hnakkinn sprakk \u00e1 Frosta ok olnbogarnir.Hann st\u00f3\u00f0 seint upp ok m\u00e6lti: \"Ekki eru \u00fe\u00e9r einirat gamninu, e\u00f0a hv\u00ed er sv\u00e1 f\u00falt \u00ed flokki y\u00f0rum?\"\"Skammt \u00e1 nefit at kenna \u00f3r kjaptinum,\" sag\u00f0i Fullsterkr.J\u00f6kull st\u00f3\u00f0 \u00fe\u00e1 upp, ok Allsterkr r\u00e9\u00f0st \u00fe\u00e1 \u00ed m\u00f3tihonum, ok var \u00feeira atgangr inn har\u00f0asti. En \u00fe\u00f3 varJ\u00f6kull sterkari ok bar hann at bekk, \u00fear sem \u00deorsteinnvar fyrir. J\u00f6kull vildi draga Allsterk fr\u00e1 bekknumok togast vi\u00f0 fast, en \u00deorsteinn helt honum. J\u00f6kullt\u00f3k sv\u00e1 fast, at hann st\u00e9 \u00ed hallarg\u00f3lfit upp at \u00f6kkla, en\u00deorsteinn hratt Allsterk fr\u00e1 s\u00e9r, ok fell J\u00f6kull \u00e1 bakaptr, ok gekk \u00f3r li\u00f0i \u00e1 honum f\u00f3trinn. Allsterkr gekktil bekkjar, en J\u00f6kull st\u00f3\u00f0 upp seint ok m\u00e6lti: \"Ekkisj\u00e1um v\u00e9r alla \u00feessa, sem \u00e1 bekknum eru.\" Geirr\u00f6\u00f0rsegir Go\u00f0mundi, hv\u00e1rt hann vildi ekki gl\u00edma. En hannkve\u00f0st aldri gl\u00edmt hafa, en kve\u00f0st eigi vildu synjast.Konungr ba\u00f0 Ag\u00f0a jarl hefna manna sinna. Hannkve\u00f0st l\u00f6ngu hafa af lagt, en segir konung r\u00e1\u00f0a skyldu.S\u00ed\u00f0an afkl\u00e6ddust \u00feeir. Eigi \u00fe\u00f3ttist \u00deorsteinn s\u00e9t hafatr\u00f6llsligri b\u00fak en \u00e1 Ag\u00f0a. Var hann bl\u00e1r sem hel. Go\u00f0mundrreis m\u00f3t honum. Var hann hv\u00edtr \u00e1 skinnslit.Ag\u00f0i jarl h\u00f6sva\u00f0ist at honum ok lag\u00f0i sv\u00e1 fast krummurnarat s\u00ed\u00f0um hans, at allt gekk ni\u00f0r at beini, okb\u00e1rust \u00feeir v\u00ed\u00f0a um h\u00f6llina. Ok er \u00feeir k\u00f3mu \u00fear, sem\u00deorsteinn var, \u00fe\u00e1 br\u00e1 Go\u00f0mundr jarli til sni\u00f0gl\u00edmuok sneri honum vakrliga. \u00deorsteinn lag\u00f0ist ni\u00f0r fyrirf\u00e6tr jarli, ok fell hann \u00fe\u00e1 ok stakk ni\u00f0r n\u00f6sunum, okbrotna\u00f0i \u00ed honum \u00fej\u00f3fsnefit ok fj\u00f3rar tennr. Jarl st\u00f3\u00f0upp ok m\u00e6lti: \"\u00deung ver\u00f0a gamalla manna f\u00f6ll, oksv\u00e1 \u00feyngst, at \u00fer\u00edr gangi at einum.\" F\u00f3ru menn \u00fe\u00e1 \u00edkl\u00e6\u00f0i s\u00edn."}}