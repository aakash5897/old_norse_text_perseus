{"originalTitle": "Gautreks_Saga_Chapter_9", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Gautreks_Saga_Chapter_9", "text": {"0": "N\u00fa er fr\u00e1 \u00fev\u00ed at segja, at Neri jarl haf\u00f0i r\u00edkisstj\u00f3rn\u00e1 Uppl\u00f6ndum, sem fyrr er sagt, ok er hann fr\u00e9ttir dr\u00e1pV\u00edkars konungs, f\u00f6\u00f0ur s\u00edns, hefir hann stefnu vi\u00f0 Haraldkonung, br\u00f3\u00f0ur sinn, ok er \u00feeir finnast, tala \u00feeirum arfskipti s\u00edn \u00ed milli. Kemr \u00feat \u00e1samt me\u00f0 \u00feeim,me\u00f0 \u00fev\u00ed at Haraldr var ellri \u00feeira br\u00e6\u00f0ra, at hannskal taka r\u00edki \u00feau \u00f6ll undir sik, er V\u00edkarr konungrhaf\u00f0i fyrir r\u00e1\u00f0it, ok vera \u00fear konungr yfir, en Nerijarl skal hafa Uppl\u00f6nd sem \u00e1\u00f0r ok \u00deelam\u00f6rk, \u00feat r\u00edki,sem \u00e1\u00f0r haf\u00f0i st\u00fdrt Haraldr konungr, br\u00f3\u00f0ir hans, okskildust \u00feeir br\u00e6\u00f0r me\u00f0 g\u00f3\u00f0u sam\u00feykki. Neri jarl varsv\u00e1 vitr, at eigi fekkst hans maki. Var\u00f0 \u00feat allt at r\u00e1\u00f0i,er hann lag\u00f0i til, um hvat sem \u00feeir \u00e1ttu at vera. Aldrivildi hann gjafir \u00feiggja, \u00fev\u00ed at hann var sv\u00e1 s\u00ednkr, athann t\u00edmdi engu at launa.\u00deess er getit vi\u00f0, er \u00e1\u00f0r var fr\u00e1 sagt, at Rennir b\u00f3ndigekk einn dag um eldask\u00e1la. Hann rasa\u00f0i um leggiRefs, sonar s\u00edns, ok m\u00e6lti til hans: \"Mikil sk\u00f6mm erat sl\u00edkum syni, er \u00fe\u00fa vill \u00feik til ills eins hafa. N\u00faskaltu ver\u00f0a \u00e1 bruttu ok koma eigi optar fyrir augum\u00e9r e\u00f0a \u00ed augs\u00fdn, me\u00f0an \u00fe\u00fa ferr \u00feessi f\u00f3lsku fram.\"Refr svarar: \"Me\u00f0 \u00fev\u00ed attu rekr mik fr\u00e1 \u00fe\u00e9r, \u00fe\u00e1 mun\u00feat makligra, at fari s\u00e1 gripr me\u00f0 m\u00e9r, er \u00fe\u00fa \u00e1tt beztanok \u00fe\u00e9r \u00feykkir mest at l\u00e1ta.\" Rennir m\u00e6lti: \"Engigripr er s\u00e1 \u00ed minni eign, at ek vilda eigi til \u00feess gefa,at ek s\u00e6ja \u00feik aldri, \u00fev\u00ed at \u00fe\u00fa ert athl\u00e6gi \u00e6ttar \u00feinnar.\"Eptir \u00feat skildu \u00feeir tal sitt. Ok eigi miklu s\u00ed\u00f0areinn ve\u00f0rdag g\u00f3\u00f0an stendr Refr upp ok b\u00fdst \u00ed brutt.Hann tekr ok uxann g\u00f3\u00f0a ok lei\u00f0ir til strandar. Hannhrindr fram einu skipi ok \u00e6tlar \u00e1 land. Ekki hir\u00f0irhann, \u00fe\u00f3tt uxinn v\u00f6kni nokkut. S\u00ed\u00f0an sezt hann vi\u00f0\u00e1rar, en bindr uxann vi\u00f0 skipit ok r\u00e6r sv\u00e1 til lands.Hann var \u00ed stuttum feldi ok \u00ed \u00f6kulbr\u00f3kum, ok er hannkemr \u00e1 land, lei\u00f0ir hann uxann eptir s\u00e9r, ferr fyrstaustr eptir Ja\u00f0ri ok sv\u00e1 sem lei\u00f0 liggr til Upplanda.Eigi l\u00e9ttir hann fyrr sinni fer\u00f0 en hann kemr tilb\u00e6jar \u00feess, er Neri jarl \u00e1tti fyrir at r\u00e1\u00f0a. Hir\u00f0mennjarls s\u00f6g\u00f0u honum, at \u00fear var kominn Refr Rennisf\u00edflok lei\u00f0ir eptir s\u00e9r uxann g\u00f3\u00f0a. Jarl ba\u00f0 \u00fe\u00e1 ekki gabbahann. Ok er Refr kom at hallardyrum \u00feeim, sem jarlvar vanr at sitja \u00ed, ba\u00f0 hann dyrav\u00f6r\u00f0u kalla \u00e1 jarl tiltals vi\u00f0 sik. \u00deeir sv\u00f6ru\u00f0u: \"Eigi l\u00e6tr \u00fe\u00fa dv\u00f6l \u00e1 f\u00f3lskunni,ok er jarl eigi \u00fev\u00ed vanr at hlaupa til tals vi\u00f0\u00feorpara.\" Refr m\u00e6lti: \"Komi \u00fe\u00e9r or\u00f0um m\u00ednum, enhann r\u00e1\u00f0i sv\u00f6rum.\" S\u00ed\u00f0an gengu \u00feeir til m\u00f3ts vi\u00f0 jarlok s\u00f6g\u00f0u, at Refr inn heimski beiddi hann \u00fat koma.Jarl m\u00e6lti: \"Segi \u00fe\u00e9r, at ek mun hitta Ref; eigi veit,hverju heilli hverrgi kemr.\" Gekk jarl \u00fat, ok kvaddiRefr hann vel. Jarl m\u00e6ltu: \"Hv\u00ed ertu h\u00e9r kominn?\"Refr svara\u00f0i: \"Fa\u00f0ir minn hefir mik brutt rekit, en h\u00e9rer einn uxi, er ek \u00e1, ok hann vil ek \u00fe\u00e9r gefa.\" Jarlsvara\u00f0i: \"Hefir \u00fe\u00fa eigi spurt, at ek \u00feigg engar gjafir,\u00fev\u00ed at ek vil engum manni launa.\" Refr svara\u00f0i: \"Spurthefi ek s\u00ednku \u00fe\u00edna, at engi \u00fearf til fj\u00e1r m\u00f3ti at \u00e6tla,\u00fe\u00f3tt \u00fe\u00e9r s\u00e9 gefit, en \u00fe\u00f3 vil ek, at \u00fe\u00fa \u00feiggir \u00feenna grip,ok m\u00e1 vera, at \u00fe\u00fa gerir m\u00e9r gagn \u00ed or\u00f0um \u00fe\u00ednum,hverr sem peninga laun ver\u00f0a.\" Jarl m\u00e6lti: \"\u00deiggjamun ek uxann vi\u00f0 \u00feessi \u00fe\u00edn umm\u00e6li, ok gakk \u00fe\u00fa innok ver h\u00e9r fyrst \u00ed n\u00f3tt.\" Refr l\u00e9t lausan uxann ok gekkinn. Jarl ba\u00f0 f\u00e1 honum kl\u00e6\u00f0i, sv\u00e1 at skammlaust v\u00e6ri.S\u00ed\u00f0an \u00fe\u00f3 Refr s\u00e9r, ok var hann inn drengiligasti ma\u00f0r.Hann sat \u00fear um hr\u00ed\u00f0. \u00d6ll h\u00f6ll jarls var b\u00fain me\u00f0skj\u00f6ldum, sv\u00e1 at hverr t\u00f3k annan, \u00fear sem \u00feeir v\u00e1ruupp festir. Jarl t\u00f3k einn skj\u00f6ld, s\u00e1 var allr lag\u00f0r me\u00f0gull, \u00feann gaf hann Refi. Ok er jarl gekk til dagdrykkju,horf\u00f0i hann \u00ed hli\u00f0it, \u00fear sem skj\u00f6ldrinn haf\u00f0ihangit. Hann kva\u00f0 \u00fe\u00e1 v\u00edsu:\"Skein inn skrautligi raunar,skj\u00f6ldr hekk \u00e1\u00f0r \u00e1 tj\u00f6ldum,oss ver\u00f0r opt af \u00feessuangr mest, er ek l\u00edt \u00feangat;skar\u00f0 erat skapligt or\u00f0it;skj\u00f3tt mun ek snau\u00f0r af au\u00f0i,er braut me\u00f0 gj\u00f6f gautargrandlaust bera randir.\"Jarl l\u00e9t sn\u00faa h\u00e1s\u00e6ti s\u00ednu, sv\u00e1 fekk honum mikils, atskj\u00f6ldrinn var \u00ed bruttu.Ok er Refr fann \u00feetta, gekk hann fyrir jarl ok haf\u00f0iskj\u00f6ldinn \u00ed hendi s\u00e9r ok m\u00e6lti: \"Herra,\" segir hann,\"ver k\u00e1tr, \u00fev\u00ed at h\u00e9r er skj\u00f6ldr s\u00e1, er \u00fe\u00e9r g\u00e1fu\u00f0 m\u00e9r.Hann vil ek n\u00fa y\u00f0r gefa, \u00fev\u00ed at m\u00e9r kemr hann atengu haldi, \u00fear sem ek hefi ekki fleira v\u00e1pna.\" Jarlm\u00e6lti: \"Gef\u00f0u allra drengja heilastr, \u00fev\u00ed at \u00feat ermikil pr\u00fd\u00f0i h\u00f6ll minni at hafa hann aptr \u00ed \u00feann sta\u00f0,sem hann hekk \u00e1\u00f0r, en h\u00e9r er einn gripr, er ek vilgefa \u00fe\u00e9r, ok m\u00e1 vera, at \u00fe\u00e9r ver\u00f0i at gagni, ef \u00fe\u00fa ferrm\u00ednum r\u00e1\u00f0um fram.\" Jarl fekk honum \u00ed hendr eittheinbr\u00fdni, -- \"ok mun \u00fe\u00e9r \u00feykkja \u00feessi gj\u00f6f ekki f\u00e9mikil.\"Refr m\u00e6lti: \"Eigi veit ek, at hverju haldi m\u00e9rkemr \u00feetta.\" Jarl m\u00e6lti: \"Sv\u00e1 er \u00fe\u00f3 m\u00e1l me\u00f0 vexti,at ek vil engan mann sitjanda f\u00e6\u00f0a, sv\u00e1 at eigi starfinokkut. N\u00fa vil ek senda \u00feik til Gautreks konungs, oksel \u00fe\u00fa honum \u00ed hendr heinarbr\u00fdni \u00feetta.\" Refr m\u00e6lti:\"Ekki em ek vanr at fara \u00e1 milli t\u00edginna manna, okeigi veit ek, hvat konungi skal \u00feetta br\u00fdni. Jarl m\u00e6lti:\"Ekki \u00feyrfti at geta vitsmuna minna, ef ek s\u00e6ja eigilengra fram en \u00fe\u00fa, en engi frama raun mun \u00fe\u00e9r \u00ed\u00feessu vera, at hitta konunginn, \u00fev\u00ed at \u00fe\u00fa skalt ekkivi\u00f0 hann m\u00e6la. M\u00e9r er sagt, at konungr s\u00e9 opt \u00e1 haugidrottningar ok beitir \u00fea\u00f0an hauki s\u00ednum, ok optliga,er \u00e1 l\u00ed\u00f0r daginn, \u00fe\u00e1 lezt haukrinn. \u00de\u00e1 l\u00e6tr konungrsveipa h\u00f6ndina hj\u00e1 st\u00f3lnum, ef hann finnr nokkut atkasta til hans. N\u00fa ef sv\u00e1 ferr, ef konungr f\u00e6r ekki atkasta til hauksins, \u00fe\u00e1 stikk \u00fe\u00fa br\u00fdninu \u00ed h\u00f6nd honum,en tak vi\u00f0, ef hann r\u00e9ttir nokkut \u00fe\u00e9r \u00ed h\u00f6nd ok far\u00fe\u00e1 aptr til m\u00edn.\" S\u00ed\u00f0an f\u00f3r Refr at tilv\u00edsun jarls okkom \u00fear, sem konungr sat \u00e1 hauginum, ok f\u00f3r \u00featsv\u00e1 sem Neri gat til, at konungr fleyg\u00f0i \u00f6llu til hauksins,\u00fev\u00ed er hann fekk til. Refr settist hj\u00e1 st\u00f3linum atbaki konungi. S\u00ed\u00f0an s\u00e9r hann, hvar komit var. Konungrr\u00e9ttir h\u00f6ndina \u00e1 bak s\u00e9r aptr. Refr stingr br\u00fdninu\u00ed h\u00f6nd honum, en konungr kastar \u00feegar \u00e1 bakhaukinum, ok fl\u00fdgr hann upp snart, er heinin komvi\u00f0 hann. Konungi \u00fe\u00f3tti vel sigrazt hafa ok vildi eigi,at s\u00e1 missti s\u00edns, er honum haf\u00f0i gert grei\u00f0a, ok r\u00e9tti\u00e1 bak s\u00e9r gullbaug ok s\u00e1 eigi til hans me\u00f0an. Refrt\u00f3k vi\u00f0 ok f\u00f3r til fundar vi\u00f0 jarl. Hann spur\u00f0i, hversufarizt hef\u00f0i. Refr sag\u00f0i ok s\u00fdndi honum bauginn. Jarlm\u00e6lti: \"\u00deetta er g\u00f3\u00f0r gripr, ok er eigi seta n\u00fdtri enafla sl\u00edks.\"\u00dear var Refr um vetrinn, en er v\u00e1ra\u00f0i, \u00fe\u00e1 m\u00e6lti jarl:\"Hvat skaltu n\u00fa at hafast?\" Refr m\u00e6lti: \"Mun n\u00fa eigih\u00e6gt um, ek m\u00e1 n\u00fa selja bauginn til lausafj\u00e1r.\" Jarlm\u00e6lti: \"Til mun ek enn hlutast me\u00f0 \u00fe\u00e9r. Konungrheitir Ella. Hann r\u00e6\u00f0r fyrir Englandi. Honum skaltugefa bauginn. Mun \u00fe\u00e9r \u00feat eigi fr\u00e1 f\u00e9 ver\u00f0a, en komtil m\u00edn at hausti. Mat ok r\u00e1\u00f0 mun ek eigi vi\u00f0 \u00feikspara, \u00fe\u00f3tt engi ver\u00f0i \u00f6nnur uxalaunin.\" Refr m\u00e6lti:\"Eigi vilda ek, at \u00fe\u00fa g\u00e6tir \u00feess.\" S\u00ed\u00f0an f\u00f3r hann tilEnglands ok gekk fyrir Ellu konung ok kvaddi hanns\u00e6miliga. Var Refr \u00fe\u00e1 vel b\u00fainn b\u00e6\u00f0i at v\u00e1pnum okkl\u00e6\u00f0um. Konungr spur\u00f0i, hverr \u00feessi ma\u00f0r var. Hannsvara\u00f0i: \"Ek heiti Refr, ok vilda ek, at \u00fe\u00e9r \u00fe\u00e6gi\u00f0 afm\u00e9r gullbaug \u00feenna,\" ok lag\u00f0i \u00e1 bor\u00f0it fyrir konunginn.Konungr leit \u00e1 ok m\u00e6lti: \"\u00deetta er mikil gersemi,e\u00f0a hverr gaf \u00fe\u00e9r?\" Refr svara\u00f0i: \"Gautrekr konungrgaf m\u00e9r bauginn.\" Konungr m\u00e6lti: \"Hvat gaftu honum?\"Refr svara\u00f0i: \"Eitt l\u00edtit heinarbr\u00fdni.\" Konungrm\u00e6lti: \"Mikit er um \u00f6rleik Gautreks konungs, er hanngefr gull vi\u00f0 grj\u00f3ti. \u00deiggja vil ek hringinn,\" sag\u00f0i konungr,\"ok b\u00fd\u00f0 ek \u00fe\u00e9r h\u00e9r at vera.\" Refr m\u00e6lti: \"Hafi\u00f0\u00fe\u00f6kk, herra, fyrir bo\u00f0 y\u00f0vart, en aptr \u00e6tla ek m\u00e9r tilNera jarls, f\u00f3stra m\u00edns.\" Konungr m\u00e6lti: \"Dveljastver\u00f0r \u00fe\u00fa h\u00e9r um stund.\" Konungr l\u00e9t b\u00faa eitt skip,ok einn dag ba\u00f0 hann Ref ganga me\u00f0 s\u00e9r. Konungrm\u00e6lti: \"H\u00e9r er eitt skip, er ek vil gefa \u00fe\u00e9r me\u00f0 \u00f6llum\u00feeim farmi, er \u00fe\u00e9r m\u00e1 bezt henta, ok m\u00f6nnumsv\u00e1 m\u00f6rgum sem \u00fe\u00fa \u00fearft. Vil ek eigi, at \u00fe\u00fa s\u00e9rt lengrannarra far\u00feegi at fara hvert er \u00fe\u00e9r l\u00edkar, ok er \u00feetta\u00fe\u00f3 l\u00edtit hj\u00e1 \u00fev\u00ed, sem Gautrekr konungr launa\u00f0i \u00fe\u00e9rheinarbr\u00fdnit.\" Refr m\u00e6lti: \"\u00deetta er allst\u00f3rmannligalaunat.\" S\u00ed\u00f0an bj\u00f3 Refr sik til skips me\u00f0 n\u00f3gum efnumok \u00feakka\u00f0i konungi me\u00f0 m\u00f6rgum f\u00f6grum or\u00f0um.Konungr m\u00e6lti: \"H\u00e9r eru rakkar tveir, er ek vil gefa\u00fe\u00e9r.\" \u00deeir v\u00e1ru har\u00f0la litlir ok fagrir, ok enga haf\u00f0iRefr sl\u00edka s\u00e9t. Vi\u00f0jar v\u00e1ru \u00e1 \u00feeim af gulli, ok spenntgullhring um h\u00e1ls hv\u00e1rum \u00feeira ok sjau sm\u00e1hringar\u00e1 festinni milli \u00feeira. Eigi \u00fe\u00f3ttust menn s\u00e9t hafa sl\u00edkargersimar \u00ed \u00feeiri tegund.S\u00ed\u00f0an f\u00f3r Refr \u00e1 brutt ok kom \u00ed r\u00edki Nera jarls. Hanngekk \u00ed m\u00f3ti honum ok ba\u00f0 hann vel kominn, -- \"okfar til m\u00edn me\u00f0 alla menn \u00fe\u00edna.\" Refr m\u00e6lti: \"Ek hefin\u00fa n\u00f3gan kaupeyri fyrir oss at leggja.\" Jarl m\u00e6lti:\"\u00deat er vel, en ekki skal \u00feat kaupeyri \u00feinn sker\u00f0a, enaf v\u00e1ru bor\u00f0i skaltu mat eta, \u00fe\u00f3 eru eigi mikil uxalaunin.\"Refr m\u00e6lti: \"\u00deat eina \u00feykki m\u00e9r at, er \u00fe\u00fagetr \u00feess.\" N\u00fa er Refr me\u00f0 jarli um vetrinn ok ver\u00f0rallvins\u00e6ll, ok v\u00e1ru me\u00f0 honum margir sporg\u00f6ngumenn.Ok er v\u00e1ra\u00f0i, m\u00e6lti jarl vi\u00f0 Ref: \"Hvat skaln\u00fa at hafast?\" Refr m\u00e6lti: \"Mun n\u00fa eigi h\u00e6gt, \u00fev\u00edat f\u00e9 skortir n\u00fa eigi, at r\u00e1\u00f0ast \u00ed v\u00edking e\u00f0a kaupfer\u00f0ir?\"Jarl m\u00e6lti: \"Sv\u00e1 er \u00feat, en til mun ek hlutast enn me\u00f0\u00fe\u00e9r. N\u00fa skaltu fara su\u00f0r til Danmerkr \u00e1 fund Hr\u00f3lfskonungs kraka ok f\u00e6ra honum rakkana, \u00fev\u00ed at \u00feeireru ekki \u00f3t\u00edginna manna eign, ok mun enn eigi fr\u00e1f\u00e9 ver\u00f0a, ef hann vill \u00feiggja.\" Refr m\u00e6lti: \"\u00de\u00fa skaltr\u00e1\u00f0a, en eigi er m\u00e9r n\u00fa f\u00e9f\u00e1tt.\""}}