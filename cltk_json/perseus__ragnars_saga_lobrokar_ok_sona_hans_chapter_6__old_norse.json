{"originalTitle": "Ragnars_Saga_Lo\u00f0br\u00f3kar_Ok_Sona_Hans_Chapter_6", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Ragnars_Saga_Lo\u00f0br\u00f3kar_Ok_Sona_Hans_Chapter_6", "text": {"0": "N\u00fa segir hann, at honum l\u00edzt vel \u00e1 hana ok \u00e6tlarv\u00edst, at h\u00fan skyli me\u00f0 honum fara. \u00de\u00e1 kva\u00f0 h\u00fan eigisv\u00e1 vera mega. \u00de\u00e1 kva\u00f0st hann vilja, at h\u00fan v\u00e6ri \u00fearum n\u00f3tt \u00e1 skipi. H\u00fan segir, at eigi skal \u00feat vera, fyrren hann kemr heim \u00f3r \u00feeiri fer\u00f0, sem hann haf\u00f0i \u00e6tlat,-- \"ok m\u00e1 vera, at \u00fe\u00e1 s\u00fdnist y\u00f0r annat.\" \u00de\u00e1 kallar Ragnarr\u00e1 f\u00e9hir\u00f0i sinn ok ba\u00f0 hann taka serk \u00feann, er \u00de\u00f3rahefir \u00e1tt ok var allr gullsauma\u00f0r, ok f\u00e6ra s\u00e9r. \u00de\u00e1 b\u00fd\u00f0rRagnarr Kr\u00e1ku \u00e1 \u00fe\u00e1 lund:\"Viltu \u00feenna \u00feiggja,er \u00de\u00f3ra hj\u00f6rtr \u00e1tti,serk vi\u00f0 silfr of merk\u00f0an;sama allvel \u00fe\u00e9r kl\u00e6\u00f0i;f\u00f3ru hendr hv\u00edtarhennar um \u00feessar gervar;s\u00fa var bu\u00f0lungi bragnabl\u00ed\u00f0um \u00feekk til dau\u00f0a.\"Kr\u00e1ka kva\u00f0 \u00e1 m\u00f3ti:\"\u00deorik eigi \u00feann \u00feiggja,er \u00de\u00f3ra hj\u00f6rtr \u00e1tti,serk vi\u00f0 silfr of merk\u00f0an;sama \u00e6lig m\u00e9r kl\u00e6\u00f0i;\u00fev\u00ed em ek Kr\u00e1ka k\u00f6llu\u00f0,\u00ed kolsv\u00f6rtum v\u00e1\u00f0um,at ek hefi grj\u00f3t of gengitok geitr me\u00f0 sj\u00e1 reknar.\"\"Ok vil ek v\u00edst eigi taka vi\u00f0 serknum,\" segir h\u00fan.\"Vil ek ekki \u00ed skraut b\u00faast, me\u00f0an ek em hj\u00e1 karli.Kann vera, at y\u00f0r l\u00edtist betr \u00e1 mik, ef ek b\u00faumst betr,ok vil ek n\u00fa fara heim. En \u00fe\u00e1 m\u00e1ttu gera menn eptirm\u00e9r, ef \u00fe\u00e9r er \u00fe\u00e1 samt \u00ed hug ok vilir \u00fe\u00fa, at ek farame\u00f0 \u00fe\u00e9r.\" Ragnarr segir, at eigi mun hugr hans skipast,ok ferr h\u00fan heim. En \u00feeir f\u00f3ru, sem \u00feeir h\u00f6f\u00f0u\u00e6tlat, \u00feegar \u00feeim gaf byr, ok l\u00fdkr hann s\u00ednum erendum,eptir \u00fev\u00ed sem hann haf\u00f0i \u00e6tlat. Ok er hann ferr aptr,kemr hann s\u00e9r \u00ed ina s\u00f6mu h\u00f6fn, sem hann haf\u00f0i fyrrhaft, \u00fe\u00e1 er Kr\u00e1ka kom til hans. Ok \u00feat it sama kveldsendir hann menn \u00e1 fund hennar at segja or\u00f0 Ragnars,at h\u00fan f\u00e6ri n\u00fa alfari. En h\u00fan segir, at h\u00fan mun eigifara fyrr en um morgininn. R\u00edss Kr\u00e1ka upp snemmaok gengr til rekkju \u00feeira karls ok kerlingar ok spyrr,hv\u00e1rt \u00feau vaki. \u00deau kv\u00e1\u00f0ust vaka ok spur\u00f0u, hvat h\u00fanvildi. En h\u00fan segir, at h\u00fan \u00e6tla\u00f0i \u00e1 brott ok vera \u00fearekki lengr. \"En ek veit, at \u00feit dr\u00e1pu\u00f0 Heimi, f\u00f3straminn, ok \u00e1 ek engum manni verra at launa en ykkr.Ok fyrir \u00fe\u00e1 s\u00f6k vil ek ykkr ekki illt gera l\u00e1ta, at ekhefi lengi me\u00f0 ykkr verit, en n\u00fa vil ek \u00feat um m\u00e6la,at annarr dagr s\u00e9 ykkr \u00f6\u00f0rum verri, er yfir ykkr kemr,en inn s\u00ed\u00f0asti verstr, ok munu v\u00e9r n\u00fa skilja.\" \u00de\u00e1 gengrh\u00fan lei\u00f0ar sinnar til skipa, ok er \u00fear vel vi\u00f0 hennitekit. Gefr \u00feeim vel ve\u00f0r. \u00deann aptan inn sama, ermenn skulu rekkja undir s\u00e9r, \u00fe\u00e1 segir Ragnarr, athann vill, at \u00feau Kr\u00e1ka hv\u00edli b\u00e6\u00f0i saman. H\u00fan segir,at eigi m\u00e1tti sv\u00e1 vera, -- \"ok vil ek, at \u00fe\u00fa drekkir br\u00fa\u00f0lauptil m\u00edn, \u00fe\u00e1 er \u00fe\u00fa kemr \u00ed r\u00edki \u00feitt, ok \u00feykki m\u00e9r\u00feat m\u00edn vir\u00f0ing sem \u00fe\u00edn ok okkarra erfingja, ef viteigum nokkura. Hann veitti henni s\u00edna b\u00e6n, ok ferst\u00feeim vel. Kemr Ragnarr n\u00fa heim \u00ed land sitt, ok erd\u00fdrlig veizla b\u00fain \u00ed m\u00f3t honum, ok n\u00fa er b\u00e6\u00f0i drukkitfagna\u00f0ar\u00f6l \u00ed m\u00f3ti honum ok br\u00fa\u00f0laup hans. Ok innfyrsta aptan, er \u00feau koma \u00ed eina rekkju, vill Ragnarreiga hj\u00faskaparfar vi\u00f0 konu s\u00edna, en h\u00fan bi\u00f0st undan,\u00fev\u00ed at h\u00fan segir, at \u00e1 baki mundi bera nokkut, efh\u00fan r\u00e9\u00f0i eigi. Ragnarr kva\u00f0st ekki tr\u00faa mundu \u00e1 \u00feat,kva\u00f0 \u00feau ekki framv\u00eds karl ok kerlingu. Hann spur\u00f0i,hv\u00e9 lengi sv\u00e1 skyldi vera. \u00de\u00e1 kva\u00f0 h\u00fan:\"\u00derj\u00e1r vit skulum \u00feessar,ok \u00fe\u00f3 saman, byggjahv\u00e1rt s\u00e9r n\u00e6tr \u00ed h\u00f6llu,\u00e1\u00f0r heilug go\u00f0 bl\u00f3tim;\u00fe\u00e1 munut mein \u00e1 m\u00ednummegi til l\u00f6ng of ver\u00f0a;heldr ert br\u00e1\u00f0r at byrja\u00feann, er bein hefir engi.\"Ok \u00fe\u00f3 h\u00fan kv\u00e6\u00f0i \u00feetta, gaf Ragnarr at \u00fev\u00ed engangaum ok br\u00e1 \u00e1 sitt r\u00e1\u00f0."}}