{"originalTitle": "Beowulf_Viii", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Viii", "text": {"0": "VIIIUnfer\u00f0 ma\u00feelode,  Ecgl\u0101fes bearn,\u00fe\u0113 \u00e6t f\u014dtum s\u00e6t  fr\u0113an Scyldinga,onband bead\u016brne--  w\u00e6s him B\u0113owulfes s\u012b\u00f0,m\u014ddges merefaran,  micel \u00e6f\u00feunca,forpon \u00fee h\u0113 ne \u016b\u00fee,  \u00fe\u00e6t \u01e3nig \u014d\u00f0er man\u01e3fre m\u01e3r\u00f0a \u00feon m\u0101  middangeardesgeh\u0113de under heofenum  \u00feonne h\u0113 sylfa--:'Eart \u00fe\u016b s\u0113 B\u0113owulf,  s\u0113 \u00fee wi\u00f0 Brecan wunne,on s\u012bdne s\u01e3  ymb sund flite,\u00f0\u01e3r git for wlence  wada cunnedonond for dolgilpe  on d\u0113op w\u00e6teraldrum n\u0113\u00fedon ?  N\u0113 inc \u01e3nig mon,n\u0113 l\u0113of n\u0113 l\u0101\u00f0,  bel\u0113an mlhtesorhfullne s\u012b\u00f0,  \u00fe\u0101 git on sund reon;\u00fe\u01e3r git \u0113agorstr\u0113am  earmum \u00feehton,m\u01e3ton merestr\u01e3ta,  mundum brugdon,glidon ofer g\u0101rsecg;  geofon \u0233pum w\u0113ol,wintrys wylm[um].  Git on w\u00e6teres \u01e3htseofon niht swuncon;  h\u0113 \u00fe\u0113 \u00e6t sunde oferfl\u0101t,h\u00e6fde m\u0101re m\u00e6gen.  \u00fe\u0101 hine on morgent\u012bdon Hea\u00feo-R\u01e3mas  holm \u016bp \u00e6tb\u00e6r;\u00f0onon h\u0113 ges\u014dhte  sw\u01e3sne \u0113\u00feel,l\u0113of his l\u0113odum,  lond Brondinga,freo\u00f0oburh f\u00e6gere,  \u00fe\u01e3r h\u0113 folc \u0101hte,burh ond b\u0113agas.  B\u0113ot eal wi\u00f0 \u00fe\u0113sunu B\u0113anst\u0101nes  s\u014d\u00f0e gel\u00e6ste.\u00d0onne w\u0113ne ic t\u014d \u00fe\u0113  wyrsan ge\u00feingea,\u00f0\u0113ah \u00fe\u016b hea\u00f0or\u01e3sa  gehw\u01e3r dohte,grimre g\u016b\u00f0e,  gif \u00fe\u016b Grendles dearstnihtlongne fyrst  nean b\u012bdan.'B\u0113owulf ma\u00feelode,  bearn Ecg\u00fe\u0113owes:'Hw\u00e6t, \u00fe\u016b worn fela,  wine m\u012bn Unfer\u00f0,b\u0113ore druncen  ymb Brecan spr\u01e3ce,s\u00e6gdest from his si\u00f0e !  S\u014d\u00f0 ic talige,\u00fe\u00e6t ic merestrengo  m\u0101ran \u0101hte,earfe\u00feo on \u0233\u00feum,  \u00f0onne \u01e3nig \u014dper man.Wit \u00fe\u00e6t gecw\u01e3don  cnihtwesendeond geb\u0113otedon  --w\u01e3ron b\u0113gen \u00fe\u0101 g\u012bton geogof\u00f0f\u0113ore--  \u00fe\u00e6t wit on g\u0101rsecg \u016btaldrum n\u0113\u00f0don,  ond \u00fe\u00e6t ge\u00e6fndon sw\u0101.H\u00e6fdon swurd nacod,  \u00fe\u0101 wit on sund reon,heard on handa;  wit unc wi\u00f0 hronfixaswerian \u00fe\u014dhton.  N\u014d h\u0113 wiht fram m\u0113fl\u014dd\u0233\u00feum feor  fl\u0113otan meahte,hra\u00feor on holme,  n\u014d ic fiam him wolde.\u00d0\u0101 wit \u00e6tsomne  on s\u01e3 w\u01e3ronf\u012bf nihta fyrst,  o\u00fe \u00fe\u00e6t unc fl\u014dd t\u014ddr\u0101f,wado weallende,  wedera cealdost,n\u012bpende niht,  ond nor\u00feanwindhea\u00f0ogrim ondhwearf;  hr\u0113o w\u01e3ron \u0233\u00fea.W\u00e6s merefixa  m\u014dd onhr\u0113red;\u00fe\u01e3r m\u0113 wi\u00f0 l\u0101\u00f0um  licsyrce m\u012bnheard hondlocen  helpe gefremede,beadohr\u00e6gl br\u014dden,  on br\u0113ostum l\u00e6ggolde gegyrwed.  M\u0113 t\u014d grunde t\u0113ahf\u0101h f\u0113ondsca\u00f0a,  f\u00e6ste h\u00e6fdegrim on gr\u0101pe;  hw\u00e6\u00fere m\u0113 gyfe\u00fee wear\u00f0,\u00fe\u00e6t ic \u0101gl\u01e3can  orde ger\u01e3hte,hildebille;  hea\u00feor\u01e3s fornammihtig mer\u0113deor  \u00feurh m\u012bne hand."}}