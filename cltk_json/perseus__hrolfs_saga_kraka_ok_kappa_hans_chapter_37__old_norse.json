{"originalTitle": "Hr\u00f3lfs_Saga_Kraka_Ok_Kappa_Hans_Chapter_37", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Kraka_Ok_Kappa_Hans_Chapter_37", "text": {"0": "N\u00fa l\u00ed\u00f0r \u00e1 vetrinn ok \u00fear til, sem berserkja Hr\u00f3lfskonungs er heim v\u00e1n. B\u00f6\u00f0varr spyrr Hjalta um h\u00e1ttuberserkja. Hann segir, at \u00feat s\u00e9 vandi \u00feeira at gangafyrir s\u00e9rhvern mann, er \u00feeir koma heim til hir\u00f0arinnar,ok fyrst fyrir konunginn ok spyrja, ef hann teldistjafnsnjallr \u00feeim. En \u00fe\u00e1 segir konungrinn sv\u00e1: \"Vant er\u00feat at segja, jafnhraustir menn sem \u00fe\u00e9r eru\u00f0, \u00fear sem\u00fe\u00e9r hafi\u00f0 frami\u00f0 y\u00f0r \u00ed bard\u00f6gum ok bl\u00f3\u00f0s\u00fathellingumvi\u00f0 \u00fdmsar \u00fej\u00f3\u00f0ir sv\u00e1 vel \u00ed su\u00f0r\u00e1lfu heimsins sem nor\u00f0r\u00e1lfunni,\"ok svarar konungr \u00feessu \u00feeim meir af hugpr\u00fd\u00f0ien l\u00edtilmennsku, \u00fev\u00ed at hann \u00feekkir sinni \u00feeira,ok \u00feeir vinna konunginum mikinn sigr ok mikit f\u00e9.\u00de\u00e1 ganga \u00feeir \u00fea\u00f0an ok spyrja ins sama hvern mann,sem \u00ed h\u00f6llinni er, en engi \u00feykkist jafnsnjallr \u00feeim.B\u00f6\u00f0varr segir: \"\u00deat er l\u00edtit drengjaval h\u00e9r er me\u00f0 Hr\u00f3lfikonungi, at allir skuli bera bley\u00f0ior\u00f0 fyrir berserkjum.\"N\u00fa h\u00e6tta \u00feeir \u00feessu tali, ok hefir B\u00f6\u00f0varr n\u00fa veriteitt \u00e1r me\u00f0 Hr\u00f3lfi konungi. Ok sv\u00e1 kemr n\u00fa annarrj\u00f3laaptann, at eittsinn, at Hr\u00f3lfr konungr sat undirbor\u00f0um, at spruttu upp dyrr hallarinnar, ok gengu \u00fearinn t\u00f3lf berserkir, allir gr\u00e1ir af j\u00e1rnum, sv\u00e1 sem \u00e1 eina\u00edsm\u00f6l s\u00e6i. B\u00f6\u00f0varr spyrr Hjalta \u00ed hlj\u00f3\u00f0i, hv\u00e1rt hann\u00feorir at reyna vi\u00f0 einhvern \u00feeira. \"J\u00e1,\" sag\u00f0i Hjalti,\"ekki vi\u00f0 einn, heldr vi\u00f0 alla, \u00fev\u00ed at ek kann ekki athr\u00e6\u00f0ast, \u00fe\u00f3tt ofrefli mitt s\u00e9 m\u00e9r \u00e1 m\u00f3ti, ok ekki skaleinn \u00feeira skelfa mik.\" N\u00fa ganga berserkir fyrst innareptir h\u00f6llinni, ok sj\u00e1 \u00feeir, at fj\u00f6lgat hefir kappa Hr\u00f3lfskonungs, s\u00ed\u00f0an \u00feeir f\u00f3ru heiman, ok hyggja vandligaat \u00feeim komum\u00f6nnum, ok l\u00edzt \u00feeim hann ekki l\u00edtill fyrirs\u00e9r annarr \u00feeira, ok er sagt, at \u00feeim hafi brug\u00f0it nokkutundarliga vi\u00f0, \u00feeim sem fyrir \u00feeim gekk. N\u00fa ganga\u00feeir eptir vanda innar fyrir Hr\u00f3lf konung ok spyrja hanns\u00f6mu or\u00f0a, sem \u00feeir eru vanir. En konungr svarar semhonum \u00feykkir \u00fear til horfa eptir vanda, ok ganga sv\u00e1fyrir hvern mann \u00ed h\u00f6llinni, en seinast ganga \u00feeir fyrir\u00fe\u00e1 f\u00e9laga, ok spyrr s\u00e1, sem fyrir \u00feeim er, B\u00f6\u00f0var, hv\u00e1rthann teldist jafnsnjallr honum. B\u00f6\u00f0varr segir at hannteldist ekki jafnsnjallr, heldr snjallari, hvat sem \u00feeirreyndu, ok \u00feyrfti hann ekki at jaga sik sem a\u00f0ra gyltu,s\u00e1 f\u00fall merarsonr, ok st\u00f6kkr fram \u00e1 berserkinn ok undirhann, \u00fear hann var \u00ed \u00f6llum herkl\u00e6\u00f0unum, ok rekr hannni\u00f0r b\u00f6lvat fall, sv\u00e1 at honum l\u00e1 vi\u00f0 beinbrot. Hjalti \u00edannan sta\u00f0 leikr sl\u00edkt it sama. \u00de\u00e1 var\u00f0 mikit \u00f3hlj\u00f3\u00f0 \u00edh\u00f6llinni, ok \u00fe\u00f3tti Hr\u00f3lfi konungi horfast til st\u00f3rs v\u00e1\u00f0a,ef s\u00ednir menn dr\u00e6pist ni\u00f0r. Hleypr hann \u00far h\u00e1s\u00e6tinuok at B\u00f6\u00f0vari ok bi\u00f0r at l\u00e1ta allt vera kyrrt ok \u00ed g\u00f3\u00f0anm\u00e1ta, en B\u00f6\u00f0varr segir hann skuli l\u00edfit missa, nema hanntelist s\u00e9r minni ma\u00f0r. Hr\u00f3lfr konungr sag\u00f0i \u00feat v\u00e6ri au\u00f0gert,ok l\u00e9t hann berserkinn sv\u00e1 upp standa, ok sv\u00e1 ger\u00f0iHjalti eptir konungs skipan. Settust menn s\u00ed\u00f0an hverr \u00edsitt s\u00e6ti, en berserkir \u00ed s\u00edn me\u00f0 \u00feungri \u00e1hyggju. TaldiHr\u00f3lfr konungr fyrir \u00feeim miklar fort\u00f6lur, at \u00feeir m\u00e6ttin\u00fa sj\u00e1 \u00feat, at eigi v\u00e6ri neitt sv\u00e1 \u00e1g\u00e6tt, sterkt e\u00f0a st\u00f3rt,at ekki m\u00e6tti \u00fev\u00edl\u00edkt finna. \"Fyrirb\u00fd\u00f0 ek ykkr at vekjanokkur vandr\u00e6\u00f0i \u00ed minni h\u00f6llu, en ef \u00feit breg\u00f0i\u00f0 \u00fataf \u00feessu, \u00fe\u00e1 skal \u00fea\u00f0 gilda ykkar l\u00edf, en veri\u00f0 sem \u00f3lmastir,\u00fe\u00e1 ek \u00e1 vi\u00f0 \u00f3vini m\u00edna at skipta, ok vinni\u00f0 sv\u00e1 tilhei\u00f0rs ok s\u00e6mdar. Hefi ek n\u00fa \u00feat kappaval, at ek \u00fearfekki upp \u00e1 y\u00f0r a\u00f0 synjast.\"Allir ger\u00f0u g\u00f3\u00f0an r\u00f3m \u00e1 m\u00e1li konungs, ok s\u00e6ttust sv\u00e1allir heilum s\u00e1ttum, ok var sv\u00e1 skipat m\u00f6nnum \u00ed h\u00f6llinni,at B\u00f6\u00f0varr var mest metinn ok haldinn, ok sat hannupp \u00e1 h\u00e6gri h\u00f6nd konunginum ok honum n\u00e6st, \u00fe\u00e1Hjalti inn hugpr\u00fa\u00f0i, ok gaf konungr honum \u00feat nafn.\u00dev\u00ed m\u00e1tti hann hugpr\u00fa\u00f0r heita, at hann gekk hvern dagme\u00f0 hir\u00f0m\u00f6nnum konungs, sem hann l\u00e9ku sv\u00e1 \u00fat semfyrr var fr\u00e1 sagt, ok ger\u00f0i \u00feeim ekkert grand, en var n\u00faor\u00f0inn miklu meiri ma\u00f0r en \u00feeir, en konungi \u00fe\u00f3tti v\u00e1rkunn,\u00fe\u00f3tt hann hef\u00f0i gert \u00feeim nokkura minning e\u00f0adrepit einhvern \u00feeira. En til vinstri handar konungis\u00e1tu \u00feeir br\u00e6\u00f0r \u00fer\u00edr, Svipdagr, Hv\u00edtserkr ok Beiga\u00f0r,sv\u00e1 v\u00e1ru \u00feeir or\u00f0nir mikils h\u00e1ttar, ok \u00fe\u00e1 t\u00f3lf berserkirok annat drengjaval sv\u00e1 \u00e1 b\u00e1\u00f0ar s\u00ed\u00f0ur um allan kastalann,sem her eru eigi nefndir. L\u00e9t konungrinn \u00feessas\u00edna menn fremja alls kyns leika ok listir me\u00f0 allrahanda gamni ok skemmtun. Ok reyndist B\u00f6\u00f0varr allramestr hans kappa, hvat sem reyna \u00feurfti, ok \u00ed sv\u00e1 miklarvir\u00f0ingar komst hann hj\u00e1 Hr\u00f3lfi konungi, at hanneigna\u00f0ist hans einkad\u00f3ttur, Dr\u00edfu. Ok lei\u00f0 n\u00fa sv\u00e1 framum stund, at \u00feeir sitja at s\u00ednu r\u00edki ok eru allra mannafr\u00e6gastir.AF A\u00d0ILS UPPSALAKONUNGI OKSV\u00cd\u00deJ\u00d3\u00d0ARFER\u00d0 HR\u00d3LFS KONUNGSOK KAPPA HANS"}}