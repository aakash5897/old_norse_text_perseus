{"originalTitle": "V\u00f6lsunga_Saga_Chapter_1", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "V\u00f6lsunga_Saga_Chapter_1", "text": {"0": "H\u00c9R hefr upp ok segir fr\u00e1 \u00feeim manni, er Sigi ernefndr ok kalla\u00f0r, at h\u00e9ti sonr \u00d3\u00f0ins. Annarr ma\u00f0rer nefndr til s\u00f6gunnar, er Ska\u00f0i h\u00e9t. Hann var r\u00edkr okmikill fyrir s\u00e9r, en \u00fe\u00f3 var Sigi \u00feeira enn r\u00edkari ok \u00e6ttst\u00e6rri,at \u00fev\u00ed er menn m\u00e6ltu \u00ed \u00feann t\u00edma. Ska\u00f0i \u00e1tti \u00fer\u00e6l\u00feann, er nokkut ver\u00f0r at geta vi\u00f0 s\u00f6guna. Hann h\u00e9tBre\u00f0i. Hann er fr\u00f3\u00f0r vi\u00f0 \u00feat, er hann skyldi at hafast.Hann haf\u00f0i \u00ed\u00fer\u00f3ttir ok atgervi jafnframt hinum, ermeira \u00fe\u00f3ttu ver\u00f0ir, e\u00f0a umfram nokkura.\u00deat er at segja eitthvert sinn, at Sigi ferr \u00e1 d\u00fdravei\u00f0i,ok me\u00f0 honum \u00fer\u00e6llinn, ok vei\u00f0a d\u00fdr um daginnallt til aptans. En er \u00feeir bera saman vei\u00f0i s\u00edna um aptaninn,\u00fe\u00e1 haf\u00f0i Bre\u00f0i veitt miklu fleira ok meira en Sigi,en honum l\u00edka\u00f0i st\u00f3rilla ok segir, at sik undri, at einn\u00fer\u00e6ll skuli sik yfirbuga \u00ed d\u00fdravei\u00f0i, hleypr \u00fev\u00ed at honumok drepr hann; dysjar s\u00ed\u00f0an l\u00edkit \u00ed snj\u00f3f\u00f6nn. N\u00fa ferrhann heim um kveldit ok segir, at Bre\u00f0i hafi ri\u00f0it fr\u00e1honum \u00e1 sk\u00f3ginn, -- \"ok var hann senn \u00f3r augliti m\u00e9r,ok veit ek ekki til hans.\" Ska\u00f0i grunar s\u00f6gn Siga ok getr,at vera munu svik hans ok mun Sigi hafa drepit hann,f\u00e6r menn til at leita hans, ok l\u00fdkr sv\u00e1 leitinni, at \u00feeirfundu hann \u00ed skafli einum, ok m\u00e6lti Ska\u00f0i, at \u00feannskafl skyldi kalla Bre\u00f0af\u00f6nn he\u00f0an af, ok hafa mennn\u00fa \u00feat eptir s\u00ed\u00f0an ok kalla sv\u00e1 hverja f\u00f6nn, er mikiler. \u00de\u00e1 kemr upp, at Sigi hefir drepit \u00fer\u00e6linn ok myr\u00f0an.\u00de\u00e1 kalla \u00feeir hann varg \u00ed v\u00e9um, ok m\u00e1 hann n\u00fa eigiheima vera me\u00f0 fe\u00f0r s\u00ednum. \u00d3\u00f0inn fylgir honum n\u00faaf landi brott, sv\u00e1 langa lei\u00f0, at st\u00f3ru bar, ok eigi l\u00e9ttihann fyrr en hann kom honum til herskipa. N\u00fa tekrSigi at leggjast \u00ed herna\u00f0 me\u00f0 \u00feat li\u00f0, er fa\u00f0ir hansfekk honum, \u00e1\u00f0r \u00feeir skildu, ok var\u00f0 hann sigrs\u00e6ll\u00ed herna\u00f0inum. Ok sv\u00e1 kemr hans m\u00e1li, at hann fekkherjat s\u00e9r land ok r\u00edki um s\u00ed\u00f0ir. Ok \u00fev\u00ed n\u00e6st fekk hanns\u00e9r g\u00f6fugt kv\u00e1nfang, ok ger\u00f0ist hann r\u00edkr konungr okmikill fyrir s\u00e9r ok r\u00e9\u00f0 fyrir H\u00fanalandi ok er inn mestiherma\u00f0r. Hann \u00e1 son vi\u00f0 konu sinni, er h\u00e9t Rerir. Hannvex \u00fear upp me\u00f0 fe\u00f0r s\u00ednum ok gerist br\u00e1tt mikill vextiok gerviligr."}}