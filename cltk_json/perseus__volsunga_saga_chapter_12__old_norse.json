{"originalTitle": "V\u00f6lsunga_Saga_Chapter_12", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "V\u00f6lsunga_Saga_Chapter_12", "text": {"0": "Lyngvi konungr s\u00e6kir n\u00fa til konungsb\u00e6jarins ok\u00e6tlar a\u00f0 taka \u00fear konungsd\u00f3ttur, en \u00feat br\u00e1st honum.Fekk hann \u00fear hv\u00e1rki konu n\u00e9 f\u00e9. Hann ferr n\u00fa yfirlandit ok skipar \u00fear s\u00ednum m\u00f6nnum r\u00edkit; \u00feykkist n\u00fahafa drepit alla \u00e6tt V\u00f6lsunga ok \u00e6tlar \u00fe\u00e1 eigi munu \u00feurfaat \u00f3ttast he\u00f0an fr\u00e1. Hj\u00f6rd\u00eds gekk \u00ed valinn eptir orrostunaum n\u00f3ttina ok kom at \u00fear, sem Sigmundr konungr l\u00e1, okspyrr, ef hann v\u00e6ri gr\u00e6\u00f0andi. En hann svarar: \"Margrlifnar \u00f3r litlum v\u00e1num, en horfin eru m\u00e9r heill, sv\u00e1 atek vil eigi l\u00e1ta gr\u00e6\u00f0a mik. Vill \u00d3\u00f0inn ekki, at v\u00e9r breg\u00f0umsver\u00f0i, s\u00ed\u00f0an er n\u00fa brotna\u00f0i. Hefi ek haft orrostur,me\u00f0an honum l\u00edka\u00f0i.\" H\u00fan m\u00e6lti: \"Einkis \u00fe\u00e6tti m\u00e9r\u00e1vant, ef \u00fe\u00fa yr\u00f0ir gr\u00e6ddr ok hefndir f\u00f6\u00f0ur m\u00edns.\" Konungrsegir: \"\u00d6\u00f0rum er \u00feat \u00e6tlat. \u00de\u00fa ferr me\u00f0 sveinbarnok f\u00e6\u00f0 \u00feat vel ok vandliga, ok mun s\u00e1 sveinn \u00e1g\u00e6trok fremstr af v\u00e1rri \u00e6tt. Var\u00f0veit ok vel sver\u00f0sbrotin.\u00dear af m\u00e1 gera gott sver\u00f0, er heita mun Gramr ok sonrokkarr mun bera ok \u00fear m\u00f6rg st\u00f3rverk me\u00f0 vinna, \u00feau eraldri munu fyrnast, ok hans nafn mun uppi, me\u00f0an ver\u00f6ldinstendr. Uni n\u00fa vi\u00f0 \u00feat, en mik m\u00e6\u00f0a s\u00e1r ok ek munn\u00fa vitja fr\u00e6nda v\u00e1rra framgenginna\". Hj\u00f6rd\u00eds sitr n\u00fayfir honum, unz hann deyr, ok \u00fe\u00e1 l\u00fdsir af degi. H\u00fan s\u00e9r,at m\u00f6rg skip eru komin vi\u00f0 land. H\u00fan m\u00e6lti til amb\u00e1ttarinnar:\"Vit skulum skipta kl\u00e6\u00f0um, ok skaltu nefnastnafni m\u00ednu, ok segst konungsd\u00f3ttir\". Ok \u00fe\u00e6r gera sv\u00e1.V\u00edkingar geta at l\u00edta mikit mannfall ok sv\u00e1, hvar konurnarf\u00f3ru til sk\u00f3gar, skilja, at st\u00f3rt\u00ed\u00f0endum mun gegna,ok hlaupa af skipum. En fyrir \u00feessu li\u00f0i r\u00e9\u00f0 \u00c1lfr, sonrHj\u00e1lpreks konungs af Danm\u00f6rk. Hann haf\u00f0i farit fyrirland fram me\u00f0 her s\u00ednum; koma n\u00fa \u00ed valinn. \u00dear sj\u00e1 \u00feeirmikit mannfall. Konungrinn bi\u00f0r n\u00fa at leita at konunum,ok sv\u00e1 ger\u00f0u \u00feeir. Hann spyrr, hverjar \u00fe\u00e6r v\u00e6ri,en \u00fear skiptir eigi at l\u00edkendum til. Amb\u00e1ttin hefir sv\u00f6rfyrir \u00feeim ok segir fall Sigmundar konungs ok Eylimakonungs ok margs annars st\u00f3rmennis ok sv\u00e1, hverir gerthafa. Konungr spur\u00f0i, hvort \u00fe\u00e6r vissi, hvar f\u00e9 konungsv\u00e6ri f\u00f3lgit. Amb\u00e1ttin svarar: \"Meiri v\u00e1n, at v\u00e9r vitim\",ok v\u00edsar til fj\u00e1rins. Ok finna \u00feeir au\u00f0 mikinn, sv\u00e1 at eigi\u00fe\u00f3ttust menn s\u00e9t hafa jafnmikit saman koma \u00ed einn sta\u00f0e\u00f0a fleiri gersimar; bera til skipa \u00c1lfs konungs. Hj\u00f6rd\u00edsfylgdi honum ok sv\u00e1 amb\u00e1ttin. Hann ferr n\u00fa heim \u00ed r\u00edkisitt, en l\u00e6tr, at \u00fear s\u00e9 fallnir \u00feeir konungar, er fr\u00e6gstirv\u00e1ru. Konungr sezt vi\u00f0 stj\u00f3rn, en \u00fe\u00e6r s\u00e1tu \u00ed fyrirr\u00fami\u00e1 skipinu. Hann \u00e1 tal vi\u00f0 \u00fe\u00e6r ok leggr vir\u00f0ing \u00e1 r\u00e6\u00f0ur\u00feeira.Konungr kom heim \u00ed r\u00edki sitt vi\u00f0 miklu f\u00e9. \u00c1lfr varmanna gerviligastr. Ok er \u00feau hafa skamma stund heimaverit, spyrr drottningin \u00c1lf, son sinn: \"Hv\u00ed hefir in fegrikona f\u00e6ri hringa e\u00f0a verra b\u00fana\u00f0, ok vir\u00f0ist m\u00e9r, at s\u00famuni \u00e6\u00f0ri, er \u00fe\u00e9r hafi\u00f0 minna yfir l\u00e1tit?\" Hann svarar:\"Grunat hefir mik \u00feat, at eigi s\u00e9 amb\u00e1ttarm\u00f3t \u00e1 henni,ok \u00fe\u00e1 er v\u00e9r fundumst, \u00fe\u00e1 t\u00f3kst henni vel at fagna tignumm\u00f6nnum, ok h\u00e9r til skal gera eina raun.\" \u00deat er n\u00faeitt sinn vi\u00f0 drykkju, at konungr sezt \u00e1 tal vi\u00f0 \u00fe\u00e6r okm\u00e6lti: \"Hvat hafi \u00fe\u00e9r at marki um d\u00e6grfar, \u00fe\u00e1 er n\u00f3tteldir, ef \u00fe\u00e9r sj\u00e1i\u00f0 eigi himintungl?\" H\u00fan svarar: \"\u00deatmark h\u00f6fum v\u00e9r h\u00e9r til, at ek var \u00fev\u00ed v\u00f6n \u00ed \u00e6sku atdrekka mj\u00f6k \u00ed \u00f3ttu, ok er ek l\u00e9t af \u00fev\u00ed, v\u00f6knu\u00f0u v\u00e9reptir \u00fev\u00ed s\u00ed\u00f0an, ok er \u00feat mitt mark.\" Konungr brosti atok m\u00e6lti: \"Illa var konungsd\u00f3ttir v\u00f6nd.\" Hann hittir \u00fe\u00e1Hj\u00f6rd\u00edsi ok spyrr hana sl\u00edks ins sama. H\u00fan svarar honum:\"Fa\u00f0ir minn gaf m\u00e9r eitt gull l\u00edtit vi\u00f0 n\u00e1tt\u00faru. \u00deatk\u00f3lnar \u00ed \u00f3ttu \u00e1 fingri m\u00e9r. \u00deat er mitt mark h\u00e9r um\".Konungr svarar: \"Gn\u00f3tt var \u00fear gulls, er amb\u00e1ttir b\u00e1ru,ok munu \u00fe\u00e9r \u00e6rit lengi leynzt hafa fyrir m\u00e9r, ok sv\u00e1munda ek til \u00fe\u00edn gert hafa sem vit v\u00e6rim eins konungsb\u00f6rn b\u00e6\u00f0i, \u00fe\u00f3tt \u00fe\u00fa hef\u00f0ir \u00feetta sagt, ok enn skal geraver\u00f0leikum betr vi\u00f0 \u00feik, \u00fev\u00ed at \u00fe\u00fa skalt vera m\u00edn kona,ok skal ek gjalda mund vi\u00f0 \u00fe\u00e9r, \u00fe\u00e1 er \u00fe\u00fa hefir barn getit.\"H\u00fan svarar ok segir allt it sanna um sitt r\u00e1\u00f0. Er h\u00fan\u00fear n\u00fa \u00ed miklum s\u00f3ma ok \u00feykkir in vir\u00f0uligasta kona."}}