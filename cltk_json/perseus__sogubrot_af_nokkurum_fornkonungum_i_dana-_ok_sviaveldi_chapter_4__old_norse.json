{"originalTitle": "S\u00f6gubrot_Af_Nokkurum_Fornkonungum_\u00cd_Dana-_Ok_Sv\u00edaveldi_Chapter_4", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "S\u00f6gubrot_Af_Nokkurum_Fornkonungum_\u00cd_Dana-_Ok_Sv\u00edaveldi_Chapter_4", "text": {"0": "Haraldr var \u00fe\u00e1 fimmt\u00e1n vetra, er hann var til r\u00edkistekinn. Ok me\u00f0 \u00fev\u00ed at vinir hans vissu, at hann mundieiga mj\u00f6k hersk\u00e1tt at verja r\u00edkit, er hann var ungr ataldri, \u00fe\u00e1 var \u00fea\u00f0 r\u00e1\u00f0 gert, at aflat var at sei\u00f0 miklum,ok var sei\u00f0at at Haraldi konungi, at hann skyldi eigib\u00edta j\u00e1rn, ok sv\u00e1 var s\u00ed\u00f0an, at hann haf\u00f0i aldregi hl\u00edf\u00ed orrostu, ok festi \u00fe\u00f3 ekki v\u00e1pn \u00e1 honum. Hann ger\u00f0istbr\u00e1tt herma\u00f0r mikill ok \u00e1tti sv\u00e1 margar orrostur, atengi ma\u00f0r var s\u00e1 \u00ed \u00e6tt hans, at \u00fev\u00edl\u00edkan herskap hafihaft me\u00f0 r\u00edki sem hann, ok \u00fe\u00e1 var hann kalla\u00f0r Haraldrhildit\u00f6nn. Hann eigna\u00f0ist me\u00f0 orrostum ok herna\u00f0i\u00f6ll \u00feau r\u00edki, er \u00e1tt haf\u00f0i \u00cdvarr konungr, ok \u00fev\u00edmeira, at engi konungr var s\u00e1 \u00ed Danm\u00f6rk e\u00f0a Sv\u00ed\u00fej\u00f3\u00f0,at eigi gyldi honum skatt ok allir ger\u00f0ust hans menn.Hann lag\u00f0i undir sik \u00feann hlut Englands, er \u00e1tt haf\u00f0iH\u00e1lfdan snjalli ok s\u00ed\u00f0an \u00cdvarr konungr. Hann settikonunga ok jarla ok l\u00e9t s\u00e9r skatta gjalda. Hann settiHj\u00f6rmund konung, son Hervar\u00f0ar ylfings, yfir Eystra-Gautland,er \u00e1tt haf\u00f0i fa\u00f0ir hans ok Granmarr konungr."}}