{"originalTitle": "G\u00f6ngu-Hr\u00f3lfs_Saga_Chapter_15", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "G\u00f6ngu-Hr\u00f3lfs_Saga_Chapter_15", "text": {"0": "Eirekr konungr f\u00f3r \u00e1 sk\u00f3g einn dag me\u00f0 hir\u00f0 s\u00edna,sem vandi hans var til, at jaga d\u00fdr ok skj\u00f3ta fugla. \u00deeirs\u00e1u hj\u00f6rt einn mikinn ok fr\u00ed\u00f0an. Ekki \u00fe\u00f3ttust mennhafa s\u00e9t v\u00e6nna d\u00fdr. \u00de\u00f3tti flestum sem \u00feat mundi alid\u00fdr,\u00fev\u00ed at \u00f6ll hans horn v\u00e1ru grafin ok gulli \u00ed smeltskur\u00f0ina, en stika var sett \u00e1 milli hornanna me\u00f0 silfri.L\u00e9ku \u00fear \u00e1 tveir gullhringar. Um h\u00e1lsinn l\u00e1 ein silfrfestiok ni\u00f0r af henni ein bjalla me\u00f0 silfr, ok gaf h\u00fanmikit hlj\u00f3\u00f0 af s\u00e9r, \u00feegar hj\u00f6rtrinn hlj\u00f3p ok hr\u00e6r\u00f0i sik.Konungr vildi n\u00e1 hirtinum ok ba\u00f0 lausum sl\u00e1 \u00f6llumhundum, ok sv\u00e1 var gert. Hlupu menn n\u00fa ok ri\u00f0u,hverr sem mest gat, ok vildu taka hj\u00f6rtinn, en hann\u00e6stist mj\u00f6k undan hundunum, ok komast \u00feeir hvergin\u00e6rri. Eltu \u00feeir hann allan daginn, en um kveldit, erdimma\u00f0i, vissu \u00feeir eigi, hvat af honum var\u00f0. F\u00f3r sv\u00e1\u00ferj\u00e1 daga, at \u00feeir fundu hj\u00f6rtinn ok g\u00e1tu eigi n\u00e1thonum.En um kveldit, er konungr kom undir drykkjubor\u00f0ok menn hans v\u00e1ru komnir \u00ed s\u00e6ti, \u00fe\u00e1 m\u00e6lti hann:\"L\u00edtit \u00feykki m\u00e9r \u00fe\u00fa, Vilhj\u00e1lmr, s\u00fdna oss \u00ed\u00fer\u00f3ttir \u00fe\u00ednar,\u00fev\u00ed at \u00fe\u00fa ert at engri gle\u00f0i n\u00e9 skemmtan me\u00f0 \u00f6\u00f0rumm\u00f6nnum, ok eigi ferr \u00fe\u00fa \u00e1 sk\u00f3g me\u00f0 oss.\" Vilhj\u00e1lmrsegir: \"L\u00edtil gle\u00f0i ver\u00f0r m\u00e9r \u00feat, herra, at reyna \u00ed\u00fer\u00f3ttirvi\u00f0 menn y\u00f0ra, \u00fev\u00ed at ek s\u00e9 h\u00e9r engan kunna neinar\u00ed\u00fer\u00f3ttir. L\u00e9t ek ok jafnan f\u00e1 m\u00e9r villibr\u00e1\u00f0 a\u00f0ra menn,\u00fe\u00e1 ek sat heima \u00ed r\u00edki m\u00ednu.\" Konungr m\u00e6lti: \"V\u00e9rh\u00f6fum elt hj\u00f6rt einn \u00ferj\u00e1 daga, ok kunnum v\u00e9r eigi n\u00e1honum, en ef \u00fe\u00fa n\u00e1ir hirtinum ok f\u00e6rir oss hann lifandame\u00f0 \u00f6llum s\u00ednum b\u00fana\u00f0i, \u00fe\u00e1 vil ek gefa \u00fe\u00e9r Gy\u00f0u,systur m\u00edna, ok mikit r\u00edki, me\u00f0 \u00fev\u00ed at ek hefi engan\u00feann hlut s\u00e9t, at ek vildi gjarnari eiga. M\u00e1ttu \u00feetta velgera, ef \u00fe\u00fa ert sv\u00e1 f\u00f3thvatr sem \u00fe\u00fa hefir sagt. \u00de\u00f3 skaltuvinna tv\u00e1 hluti a\u00f0ra, \u00fe\u00e1 sem ek legg fyrir y\u00f0r. Skal ek\u00feinn hei\u00f0r \u00fe\u00e1 auka \u00ed \u00f6llum hlutum ok vinna r\u00edki \u00feittaptr me\u00f0 m\u00ednum styrk, \u00feat er \u00fe\u00fa hefir \u00e1\u00f0r misst. Oker s\u00e1 nokkurr annarr af m\u00ednum m\u00f6nnum, at \u00feetta f\u00e1igert, \u00fe\u00e1 skal hann jafnt verkkaup fyrir taka.\" \u00de\u00e1 sag\u00f0iVilhj\u00e1lmr: \"\u00deat er b\u00e6\u00f0i, herra, at \u00feetta f\u00e6r engi gertutan ek, enda hafi\u00f0 \u00fe\u00e9r m\u00e9r \u00feetta \u00e6tlat. Skal ek oktil vinna e\u00f0a liggja dau\u00f0r ella.\" \u00c1ttu \u00feeir at \u00feessuhandfestar, sem si\u00f0r var til. Hr\u00f3lfr gaf sik ekki at \u00feessu.F\u00f3ru menn s\u00ed\u00f0an til svefns ok t\u00f3ku \u00e1 sik n\u00e1\u00f0ir. \u00dej\u00f3na\u00f0iHr\u00f3lfr Vilhj\u00e1lmi at \u00f6llu, sem fyrr var sagt.Snemma um morgin st\u00f3\u00f0u \u00feeir upp Vilhj\u00e1lmr okHr\u00f3lfr ok bjuggust at leita eptir hirtinum. \u00deeir f\u00f3ru\u00e1 sk\u00f3ginn ok s\u00e1u skj\u00f3tt, hvar hj\u00f6rtrinn f\u00f3r. Vilhj\u00e1lmrhefr sik n\u00fa til hlaups ok ferr sv\u00e1 hart sem fugl flygi.Hj\u00f6rtrinn \u00e6sist \u00fev\u00ed meir. Hr\u00f3lfr \u00ferammar eptir Vilhj\u00e1lmi,ok \u00fe\u00f3tti honum Vilhj\u00e1lmr fr\u00e1r \u00ed fyrsta skei\u00f0i.Hlaupa \u00feeir sv\u00e1 lengi, at Hr\u00f3lfr er jafnan \u00e1 \u00f6\u00f0ru leiti,en Vilhj\u00e1lmr framar, \u00fear til er hann kasta\u00f0i s\u00e9r ni\u00f0rok m\u00e6lti: \"Aldri ver\u00f0i s\u00e1 heill, er \u00feat vinnr til konu,fj\u00e1r e\u00f0a r\u00edkis at sprengja sik \u00e1 hlaupi.\" \u00cd \u00feessu komHr\u00f3lfr at Vilhj\u00e1lmi ok spur\u00f0i, hv\u00ed hann l\u00e9ti d\u00fdrit undanganga. Vilhj\u00e1lmr sag\u00f0i: \"Vel m\u00e1 ek hlaupa lengra,ef ek vil, en m\u00e9r \u00feykkir \u00fe\u00fa skyldr at taka d\u00fdrit okvinna allar \u00ferautir fyrir mik eptir skild\u00f6gum, ef \u00fe\u00faert ma\u00f0r til.\" Hr\u00f3lfr svara\u00f0i engu ok hleypr fram eptird\u00fdrinu ok eltir \u00feat lengi, \u00fear til er saman dregr me\u00f0\u00feeim, \u00fev\u00ed at hj\u00f6rtrinn ger\u00f0ist m\u00f3\u00f0r mj\u00f6k.\u00deeir komu fram \u00ed eitt rj\u00f3\u00f0r um s\u00ed\u00f0ir. Var \u00fe\u00e1 dagr\u00e1li\u00f0inn. \u00cd mi\u00f0ju rj\u00f3\u00f0rinu st\u00f3\u00f0 h\u00f3ll einn. Hann varb\u00e6\u00f0i v\u00ed\u00f0r ok h\u00e1r. Rj\u00f3\u00f0rit var fagrt ok mj\u00f6k graslo\u00f0itv\u00ed\u00f0a. En er Hr\u00f3lfr kemr fram hj\u00e1 h\u00f3lnum, \u00fe\u00e1 opnasthann, ok gengr hann \u00fear um kringum hann. \u00dear kom\u00fat kona ok var \u00ed bl\u00e1m tiglam\u00f6ttli ok heldr \u00e1 eldi okm\u00e6lti: \"Illt hefir \u00fe\u00fa at verki, Hr\u00f3lfr, er \u00fe\u00fa ert \u00fer\u00e6ll\u00fer\u00e6lsins ok \u00fe\u00f3 til \u00feess at stela annarra manna f\u00e9, \u00fev\u00edat ek \u00e1 d\u00fdr \u00feetta, er \u00fe\u00fa vilt taka, ok n\u00e1ir \u00fe\u00fa \u00fev\u00ed aldri,nema ek vili. N\u00fa skal gera \u00fe\u00e9r kost \u00e1 at n\u00e1 d\u00fdrinu. \u00de\u00faskalt ganga inn \u00ed h\u00f3linn me\u00f0 m\u00e9r. Ek \u00e1 d\u00f3ttur eina,ok er henni \u00feat skapat at komast eigi fr\u00e1 eldi s\u00ednu,\u00fev\u00ed h\u00fan \u00e6tti, nema mennskr ma\u00f0r hef\u00f0i hendr \u00e1 henni.Hefir h\u00fan n\u00fa legit n\u00edtj\u00e1n d\u00e6gr \u00e1 g\u00f3lfi ok m\u00e1 eigi l\u00e9ttariver\u00f0a. Hefi ek \u00fev\u00ed hj\u00f6rtinn sent \u00ed augs\u00fdn vi\u00f0 y\u00f0r, atek vissa, at \u00fe\u00e9r mundi\u00f0 vilja n\u00e1 honum ok elta hannhingat. Treysti ek \u00fe\u00e9r, at \u00fe\u00fa hafir bezt hjarta til atganga \u00ed h\u00f3linn me\u00f0 m\u00e9r, en ekki mun konungr hjartarinsnj\u00f3ta, \u00fe\u00f3 at hann s\u00e9 f\u00e6r\u00f0r honum.\" Hr\u00f3lfr segir:\"Til mun ek \u00feat vinna at ganga inn \u00ed h\u00f3linn me\u00f0 \u00fe\u00e9r,ef ek n\u00e1i hirtinum at f\u00e6ra konungi, en eigi hir\u00f0i ek,hvat af honum ver\u00f0r s\u00ed\u00f0an.\" \u00c1lfkonan var\u00f0 n\u00fa gl\u00f6\u00f0vi\u00f0 \u00feetta, ok gengu \u00feau inn \u00ed h\u00f3linn. V\u00e1ru \u00fear v\u00e6nherbergi ok fagrt um at litast, ok margir hlutir s\u00fdndisthonum \u00fear undarligir. Hann kom \u00fear at, er konanl\u00e1, ok var h\u00fan l\u00edtt haldin, en \u00feegar Hr\u00f3lfr f\u00f3r h\u00f6ndumum hana, var\u00f0 h\u00fan skj\u00f3tt l\u00e9ttari. \u00de\u00f6kku\u00f0u \u00fe\u00e6r honumme\u00f0 f\u00f6grum or\u00f0um ok b\u00e1\u00f0u honum virkta. \u00c1lfkonanm\u00e6lti: \"Eigi ver\u00f0r \u00fe\u00e9r launat sem ver\u00f0ugt er heilsugj\u00f6fvi\u00f0 d\u00f3ttur m\u00edna, en h\u00e9r er fingrgull, er ek vil gefa\u00fe\u00e9r. \u00deess muntu \u00feurfa, \u00fe\u00e1 \u00fe\u00fa ferr til Hreggvi\u00f0ar haugs,en ef \u00fe\u00fa hefir \u00feat \u00e1 hendi \u00fe\u00e9r, \u00fe\u00e1 m\u00e1ttu hv\u00e1rki villastn\u00f3tt n\u00e9 dag, \u00e1 sj\u00e1 ok landi, \u00ed hverju myrkri sem\u00fe\u00fa ert, ok yfir muntu vinna \u00ferautir allar, \u00fe\u00e6r er fyrir\u00feik eru lag\u00f0ar, en ekki skaltu tr\u00faa Vilhj\u00e1lmi, \u00fea\u00f0anaf \u00fe\u00fa ert fr\u00e1 skildr honum, \u00fev\u00ed at gjarna vill hann \u00feikfeigan.\"Hr\u00f3lfr \u00feakka\u00f0i henni, ok gengu \u00feau \u00fat \u00f3r h\u00f3lnum.T\u00f3k h\u00fan \u00fe\u00e1 hj\u00f6rtinn, en Hr\u00f3lfr lag\u00f0i hann \u00e1 bak s\u00e9rok \u00fe\u00f3tti mikils um vert fegr\u00f0 hans. Ba\u00f0 n\u00fa hv\u00e1rt velfyrir \u00f6\u00f0ru. Ferr hann n\u00fa heimlei\u00f0is, \u00fear til hann fannVilhj\u00e1lm, ok fagna\u00f0i hann vel Hr\u00f3lfi ok ba\u00f0 hann berahj\u00f6rtinn heim til borgarhli\u00f0s. Hr\u00f3lfr ger\u00f0i sv\u00e1, en ekkisegir hann Vilhj\u00e1lmi, hversu hann hafi d\u00fdrinu n\u00e1t.K\u00f3mu \u00feeir til borgarinnar seint um kveldit, \u00fe\u00e1 konungrvar undir bor\u00f0 kominn. Vilhj\u00e1lmr m\u00e6lti: \"N\u00faskulum vit fara inn \u00ed h\u00f6llina, en ek skal bera d\u00fdrit fyrirkonunginn, en \u00fe\u00fa skalt sanna s\u00f6gu m\u00edna, sv\u00e1 at konungrtr\u00fai \u00fev\u00ed, er ek segi.\" T\u00f3k Vilhj\u00e1lmr vi\u00f0 d\u00fdrinuok l\u00e9t \u00e1 bak s\u00e9r ok vikna\u00f0i \u00ed kn\u00e9sb\u00f3tum, ok \u00fe\u00f3 fekkhann borit d\u00fdrit inn \u00ed h\u00f6llina fyrir konunginn ok kasta\u00f0ini\u00f0r \u00e1 g\u00f3lfit. Hann bl\u00e9s mj\u00f6k m\u00e6\u00f0iliga ok m\u00e6lti:\"N\u00fa \u00feykkjumst ek kominn til r\u00e1\u00f0ahagar vi\u00f0 systur \u00fe\u00edna,ok er n\u00fa kominn h\u00e9r hj\u00f6rtrinn, ok munu \u00feeir ekkimargir bj\u00f3\u00f0ast y\u00f0r til m\u00e1ga, er sl\u00edku geta orkat semek.\" Konungr segir: \"\u00deat vir\u00f0ist m\u00e9r \u00ed skapi, at eigihafir \u00fe\u00fa hj\u00f6rtinn unnit, ok vinna skaltu fleiri fr\u00e6g\u00f0arverkin,\u00e1\u00f0r \u00fe\u00fa f\u00e6r hennar.\" \"Eigi \u00feurfi\u00f0 \u00fe\u00e9r at misgrunam\u00edna fr\u00e6g\u00f0, \u00fev\u00ed at afbur\u00f0 hefi ek flestum m\u00f6nnum.Veit \u00feat Hr\u00f3lfr, sveinn minn, at fjarl\u00e6gr var hannm\u00e9r, \u00fe\u00e1 ek t\u00f3k hj\u00f6rtinn.\" Hr\u00f3lfr sag\u00f0i: \"B\u00e6\u00f0i er, atek var Vilhj\u00e1lmi gagnlauss, enda t\u00f3k hann s\u00e9r \u00ed enguat hl\u00edfa.\" Vilhj\u00e1lmr segir: \"\u00dev\u00ed vil ek einn til vinna,at ek vil einn taka verkkaupit, e\u00f0a hvat vili\u00f0 \u00fe\u00e9r fleirafyrir mik leggja, \u00fev\u00ed at ek er b\u00fainn til at vinna?\" Konungrsegir: \"N\u00fa skaltu fara til Hreggvi\u00f0ar haugs oks\u00e6kja \u00feangat v\u00e1pn Hreggvi\u00f0ar konungs, ok er \u00feat l\u00edtilmannraun.\" Vilhj\u00e1lmr segir: \"N\u00fa vili\u00f0 \u00fe\u00e9r mik feigan,\u00fev\u00ed at engi hefir s\u00e1 aptr komit, er \u00feangat hefir farith\u00e9r til.\" \"V\u00edst vil ek,\" segir konungr, \"at \u00fe\u00fa komiraptr, en sannendi eru \u00feat, at engi hefir aptr komit, erek hefi \u00feangat sent. Er m\u00e9r mikill aptrmundr at gripum\u00feeim, er \u00ed hauginn f\u00f3ru. Skal ok s\u00e1 einn f\u00e1 systurminnar, sem fr\u00e6gri er en a\u00f0rir menn.\" Vilhj\u00e1lmr segir:\"Gera mun ek \u00feetta, \u00fev\u00ed at m\u00e9r \u00feykkir \u00feetta \u00ferautlaust,at r\u00e6na dau\u00f0a menn ok vinna \u00feat til meyjar.\"Gekk Vilhj\u00e1lmr n\u00fa til s\u00e6tis s\u00edns, ok skildu at sv\u00e1 m\u00e6ltu."}}