{"originalTitle": "H\u00e1lfdanar_Saga_Eysteinssonar_Chapter_5", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "H\u00e1lfdanar_Saga_Eysteinssonar_Chapter_5", "text": {"0": "Sk\u00fali jarl haf\u00f0i n\u00fa fr\u00e9tt \u00feau t\u00ed\u00f0endi, sem gerzt h\u00f6f\u00f0u\u00ed Aldeigjuborg, ok \u00fev\u00ed safnar hann at s\u00e9r li\u00f0i miklu.Ok er li\u00f0it var saman komit, t\u00f3k Sk\u00fali s\u00f3tt mikla. Haf\u00f0ihann \u00fe\u00e1 sanna fr\u00e9tt af her \u00feeira \u00dalfkels ok H\u00e1lfdanar.Hann m\u00e6lti \u00fe\u00e1 vi\u00f0 Kol: \"\u00deat vil ek,\" sag\u00f0i Sk\u00fali, \"at\u00fe\u00fa gerist h\u00f6f\u00f0ingi fyrir li\u00f0inu. Tak \u00fe\u00fa upp merki mittok kl\u00e6\u00f0i, ok skal ek f\u00e1 \u00fe\u00e9r jarld\u00f3m, ok skal ek gifta\u00fe\u00e9r Ingiger\u00f0i, f\u00f3stru m\u00edna, ef \u00fe\u00fa f\u00e6r sigr.\" Kolr kve\u00f0st\u00feess alb\u00fainn. Sag\u00f0i Sk\u00fali n\u00fa fyrir m\u00f6nnum, hversubreyta skyldu. Hug\u00f0u li\u00f0smenn eigi annat en Sk\u00falimundi \u00feat vera, sem Kolr var. Hann ferr n\u00fa me\u00f0 li\u00f0it\u00e1 m\u00f3ti \u00feeim H\u00e1lfdani ok \u00dalfkatli. Sk\u00fali jarl l\u00e1 \u00ed \u00feorpieinu, ok var honum n\u00fa heldr \u00ed aptrbata.Ingiger\u00f0r konungsd\u00f3ttir kallar n\u00f6fnu s\u00edna, Ingiger\u00f0iKolsd\u00f3ttur, til s\u00edn ok m\u00e6lti til hennar: \"Ek vil, at \u00fe\u00fatakir vi\u00f0 tr\u00fana\u00f0i m\u00ednum,\" sag\u00f0i h\u00fan, \"ok l\u00e1tir enganvita, me\u00f0an \u00fe\u00fa lifir. \u00de\u00fa skalt taka vi\u00f0 kl\u00e6\u00f0um m\u00ednum,\u00fev\u00ed at vit erum mj\u00f6k l\u00edkar. Skaltu kallast d\u00f3ttir Hergeirskonungs, en ek taka vi\u00f0 \u00fe\u00ednum kl\u00e6\u00f0um ok fara\u00e1 fl\u00f3tta me\u00f0 \u00f6\u00f0rum amb\u00e1ttum, ok skaltu \u00feenna tr\u00fana\u00f0aldri l\u00e1ta uppi, \u00e1 me\u00f0an vit lifum b\u00e1\u00f0ar. En ef \u00feeirsigrast, sem til eru komnir, \u00fe\u00e1 mun H\u00e1lfdan konungssonbi\u00f0ja \u00fe\u00edn, ok ertu \u00fe\u00e1 fullgift, en elligar \u00dalfkell,ok er \u00fe\u00e1 g\u00f3\u00f0r, hv\u00e1rr sem upp kemr.\" H\u00fan kve\u00f0st \u00feettagjarna vilja, ok f\u00f3r \u00feetta fram.N\u00fa koma \u00feeir H\u00e1lfdan ok \u00dalfkell at me\u00f0 sinn her.Kolr l\u00e6tr l\u00faka upp borginni ok gengr ut me\u00f0 allan sinnher. Tekst \u00fear bardagi, ok stendr hann me\u00f0 mikillimannh\u00e6ttu. Kolr var b\u00e6\u00f0i sterkr ok st\u00f3rh\u00f6ggr, ok hug\u00f0uallir \u00fear Sk\u00fala jarl vera, ok gekk hann \u00ed gegnum fylkingar\u00feeira. Herbj\u00f6rn h\u00e9t fr\u00e6ndi Sk\u00fala jarls. Hannhaf\u00f0i fylking \u00ed m\u00f3t H\u00e1lfdani, ok v\u00e1ru \u00feeira skipti allhraustlig,en sv\u00e1 lauk me\u00f0 \u00feeim, at Herbj\u00f6rn fell. Brast\u00fe\u00e1 fl\u00f3tti \u00ed li\u00f0i \u00feeira. H\u00e1lfdan rak fl\u00f3ttann allt til sk\u00f3gar.N\u00fa er at segja fr\u00e1 vi\u00f0skiptum \u00feeira \u00dalfkels ok Kols.Haf\u00f0i Kolr \u00fe\u00e1 drepit margan mann. Sn\u00e6\u00falfr h\u00e9t merkisma\u00f0r\u00dalfkells. Hann bar djarfliga fram merkit ok bar\u00f0istdrengiliga. \u00deeir m\u00e6ttust n\u00fa Kolr ok \u00dalfkell, ok v\u00e1ru\u00feeira vi\u00f0skipti allhraustlig, ok b\u00f6r\u00f0ust \u00feeir sv\u00e1 lengi,at engi skakka\u00f0i me\u00f0 \u00feeim, ok hjuggust af \u00feeim allarhl\u00edfar. Kolr hj\u00f3 \u00fe\u00e1 mikit h\u00f6gg til \u00dalfkels. \u00deat kom \u00e1hj\u00e1lminn utarliga ok t\u00f3k af \u00feat, er nam, ok var \u00featfj\u00f3r\u00f0ungrinn ok \u00fear me\u00f0 eyrat it vinstra, ok var h\u00f6ggitsv\u00e1 mikit, at \u00dalfkell fell; en Sn\u00e6\u00falfr kom \u00fe\u00e1 at okhj\u00f3 til Kols, ok kom \u00e1 andlitit ok t\u00f3k af nefit ok b\u00e1\u00f0arvarrirnar ok h\u00f6kuna, ok fellu tennrnar ni\u00f0r \u00ed gras.Kolr st\u00f3\u00f0 eigi kyrr, \u00fe\u00f3 at hann hef\u00f0i fengit s\u00e1rit. Hj\u00f3hann til Sn\u00e6\u00falfs \u00e1 h\u00e1lsinn, sv\u00e1 at af t\u00f3k h\u00f6fu\u00f0it. \u00dalfkellvar \u00fe\u00e1 \u00e1 f\u00e6tr kominn ok lag\u00f0i til Kols fyrir brj\u00f3stit,sv\u00e1 at \u00fat gekk um her\u00f0arnar. Fell hann \u00fe\u00e1 dau\u00f0rni\u00f0r. Brast \u00fe\u00e1 fl\u00f3tti \u00ed li\u00f0 \u00feeira.\u00dalfkell rak fl\u00f3ttann, en H\u00e1lfdan sneri aptr. Hanns\u00e9r, hvar tveir menn gengu. \u00deat var karl ok kerling.Menn h\u00f6f\u00f0u m\u00e1l af \u00feeim, ok spur\u00f0u \u00feau, hversu bardaginnhef\u00f0i gengit, en \u00feeir s\u00f6g\u00f0u af it lj\u00f3sasta, oks\u00ed\u00f0an skildu \u00feeir. Karl var sv\u00e1 stir\u00f0r, at hann l\u00e1 \u00e1 her\u00f0umkerlingu, ok dr\u00f6gnu\u00f0u \u00feau sv\u00e1 til sk\u00f3gar. H\u00e1lfdanspur\u00f0i menn s\u00edna, vi\u00f0 hvern \u00feeir hef\u00f0i talat, en \u00feeirkv\u00e1\u00f0u \u00feat stafkarl veslugan. \"At f\u00e1 ver\u00f0r of vandligahugat,\" sag\u00f0i hann, \"\u00fear er s\u00e1 karl, er m\u00e9r er aptrsj\u00e1at ok betr v\u00e6ri drepinn.\" En \u00feeir kv\u00e1\u00f0u \u00feat n\u00ed\u00f0ingsverk.Var hann \u00fe\u00e1 kominn \u00ed sk\u00f3ginn, ok tj\u00e1\u00f0i \u00fe\u00e1 eigieptir \u00feeim at leita.R\u00ed\u00f0r H\u00e1lfdan n\u00fa heim til borgarinnar. Var \u00dalfkell\u00fe\u00e1 kominn \u00ed borgina ok gekk at skemmu \u00feeiri, er Ingiger\u00f0rvar \u00ed, ok var h\u00fan \u00fe\u00e1 leidd fyrir hann. H\u00fan m\u00e6lti\u00fe\u00e1 til \u00dalfkels: \"\u00de\u00fa hefir n\u00fa unnit sigr mikinn,\" sag\u00f0ih\u00fan, \"drepit h\u00f6f\u00f0ingja borgarinnar. N\u00fa ef \u00fe\u00e9r eru\u00f0r\u00e9ttir hermenn, \u00fe\u00e1 munu \u00fe\u00e9r eigi n\u00ed\u00f0ast \u00e1 m\u00e9r e\u00f0a \u00feeimm\u00f6nnum \u00f6\u00f0rum, sem h\u00e9r eru h\u00f6f\u00f0ingjalausir, ok l\u00e1tamik n\u00e1 at finna m\u00edna m\u00f3\u00f0ur.\" \u00dalfkell sag\u00f0i, at -- \"\u00featskal satt vera, \u00fev\u00ed at \u00feat, sem v\u00e9r h\u00f6fum af gert, skulumv\u00e9r g\u00f3\u00f0u b\u00e6ta, b\u00e6\u00f0i \u00fe\u00e9r ok \u00feinni m\u00f3\u00f0ur, ef \u00fe\u00favilt vera oss tr\u00fa ok holl, hl\u00fd\u00f0in ok eptirl\u00e1t ok \u00fever\u00fa\u00f0asteigi vi\u00f0 oss.\" \"Sv\u00e1 er n\u00fa komit m\u00ednu m\u00e1li,\" sag\u00f0i h\u00fan,\"at ek \u00e6tla, at metna\u00f0rinn hafi l\u00edtit at gera.\" \u00deeir h\u00e9tuhenni g\u00f3\u00f0u \u00fear um. V\u00e1ru \u00fe\u00e1 loknar upp f\u00e9hirzlur.T\u00f3ku \u00feeir gull ok silfr ok \u00feat annat, er \u00fe\u00e1 lysti, eng\u00e1fu gri\u00f0 m\u00f6nnum \u00f6llum. S\u00ed\u00f0an var veittr umb\u00faningrinum dau\u00f0um, ok var b\u00fait ver\u00f0uliga um lei\u00f0i Sk\u00falajarls, er Kolr var reyndar. L\u00f6g\u00f0u \u00feeir s\u00ed\u00f0an land alltundir sik ok bjuggust s\u00ed\u00f0an m\u00f3ts vi\u00f0 Eystein konung,ok var Ingiger\u00f0r \u00ed fer\u00f0 me\u00f0 \u00feeim."}}