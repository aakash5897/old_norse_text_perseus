{"originalTitle": "\u00d6rvar-Odds_Saga_Chapter_14", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00d6rvar-Odds_Saga_Chapter_14", "text": {"0": "\u00deat er n\u00fa af \u00feeim Oddi at segja, at \u00feeir b\u00faa tvauskip ok hafa fj\u00f3ra tigi manna \u00e1 hv\u00e1ru skipi. \u00deeir siglan\u00fa fyrir land fram. Sv\u00e1 berr til, at ve\u00f0r b\u00e6gir \u00feeim,ok halda \u00feeir at ey einni, er heitir S\u00e1msey. \u00dear eruv\u00e1gar \u00feeir, er heita Munarv\u00e1gar. \u00deeir leggja skip s\u00edn\u00ed l\u00e6gi ok tjalda yfir s\u00e9r. En \u00feat hefir at gengit umdaginn \u00e1 skipi Odds, at h\u00fasasnotra hefir \u00ed sundr gengit.En er morgunn kemr, ganga \u00feeir \u00e1 land upp Oddr okHj\u00e1lmarr at h\u00f6ggva s\u00e9r efnitr\u00e9. Hj\u00e1lmarr var sv\u00e1 vanrat ganga, at hann haf\u00f0i \u00f6ll herkl\u00e6\u00f0i s\u00edn, \u00feau sem hannhaf\u00f0i \u00ed bard\u00f6gum. Oddr haf\u00f0i eptir l\u00e1tit \u00f6rvam\u00e6lisitt at skipum ni\u00f0ri, en b\u00e6\u00f0i haf\u00f0i hann skyrtu s\u00ednadag ok n\u00e1tt. Allt li\u00f0 \u00feeira var \u00ed svefni. \u00deeir finna eigifyrr en v\u00edkingar koma at \u00feeim, ok er s\u00e1 Angant\u00fdrnefndr, er fyrir \u00feeim var. \u00deeir v\u00e1ru t\u00f3lf saman ok v\u00e1ruallir br\u00e6\u00f0r. \u00deeir hafa aldri fleira li\u00f0 ok h\u00f6f\u00f0u \u00fe\u00e1 faritv\u00ed\u00f0a um heim ok fengit hvergi vi\u00f0n\u00e1m. N\u00fa koma \u00feeirat, \u00fear er skip \u00feeira Odds ok Hj\u00e1lmars v\u00e1ru. \u00deeir hlaupa\u00e1 \u00fe\u00e1 me\u00f0 bardaga, ok gengr \u00fear skj\u00f3tt saga fr\u00e1, at\u00feeir drepa \u00fear hvert mannsbarn, er \u00e1 skipunum var.\u00de\u00e1 taka \u00feeir til or\u00f0a br\u00e6\u00f0r ok segja sv\u00e1: \"\u00deat er \u00fe\u00f3um at r\u00e6\u00f0a, at eigi hefir Arngr\u00edmr, fa\u00f0ir v\u00e1rr, \u00ed annatsinn logit meir at oss en \u00fe\u00e1 hann sag\u00f0i oss \u00feessa mennhar\u00f0a ok mikla v\u00edkinga, sv\u00e1 at ekki reisti r\u00f6nd vi\u00f0, env\u00e9r h\u00f6fum h\u00e9r sv\u00e1 komit, at allir hafa verst at boritsik ok s\u00edzt dugat. Ok f\u00f6rum heim ok drepum sk\u00edtkarlinn,f\u00f6\u00f0ur v\u00e1rn, ok hafi hann \u00feat fyrir lygi s\u00edna.\" \"\u00deater annathv\u00e1rt,\" s\u00f6g\u00f0u sumir, \"at \u00feeir Oddr ok Hj\u00e1lmarrhafa mest \u00e6g\u00f0ir verit, e\u00f0a hitt ella, at \u00feeir munuvera gengnir \u00e1 land upp, er ve\u00f0r er gott. N\u00fa munuv\u00e9r ganga \u00e1 land upp ok leita \u00feeira heldr en at faraaptr at \u00f3reyndu.\" \u00deeir gera n\u00fa sv\u00e1 t\u00f3lf br\u00e6\u00f0r, ok kemrn\u00fa \u00e1 \u00fe\u00e1 berserksgangr, ok fara grenjandi. \u00de\u00e1 kom okberserksgangr \u00e1 Angant\u00fd, en \u00feat haf\u00f0i aldri fyrr or\u00f0it.\u00deetta stenzt \u00e1 ok \u00feeir Oddr ganga ofan ok Hj\u00e1lmarrfr\u00e1 m\u00f6rkinni. N\u00fa nemr Oddr sta\u00f0 ok stingr vi\u00f0 f\u00f3tum.Hj\u00e1lmarr spyrr, hvat honum s\u00e9. Oddr m\u00e6lti:\"Berr fyrir mik l\u00e6ti kynlig. M\u00e9r \u00feykkir stundum semgri\u00f0ungar gelli e\u00f0a hundar \u00fdli, en stundum er \u00fev\u00ed l\u00edktsem grenjat s\u00e9, e\u00f0a veiztu nokkut \u00fe\u00e1 menn, at \u00feannveg s\u00e9 til n\u00e1tt\u00faru, at sl\u00edk l\u00e6ti hafi.\" \"J\u00e1,\" sag\u00f0i Hj\u00e1lmarr,\"veit ek \u00fe\u00e1 t\u00f3lf br\u00e6\u00f0r.\" \"Kanntu n\u00f6fn \u00feeira?\" sag\u00f0iOddr. \u00de\u00e1 var\u00f0 Hj\u00e1lmari lj\u00f3\u00f0 \u00e1 munni:\"Hervar\u00f0r, Hj\u00f6rvar\u00f0r,Hrani, Angant\u00fdr,B\u00edldr ok B\u00fai,Barri ok T\u00f3ki,Tindr ok Tyrfingr,tveir Haddingjar,\u00feeir \u00ed B\u00f3lm austrbornir v\u00e1ru,Arngr\u00edms synirok Eyfuru.\u00de\u00e1 fr\u00e1 ek mannamein\u00fa\u00f0gastaok \u00f3gjarnastagott at vinna.\u00deeir eru berserkirb\u00f6ls of fylldir,tvau skip hru\u00f0utryggra manna.\"\u00de\u00e1 s\u00e9r Oddr, hvar berserkirnir fara, ok var\u00f0 honumlj\u00f3\u00f0 \u00e1 munni:\"Menn s\u00e9 ek gangafr\u00e1 Munarv\u00e1gumgunnar gjarna\u00ed gr\u00e1m serkjum.\u00deeir hafa rei\u00f0irr\u00f3mu h\u00e1\u00f0a.Eru okkur skipau\u00f0 \u00e1 str\u00f6ndu.\"\u00de\u00e1 m\u00e6lti Oddr: \"\u00deetta kemr eigi vel vi\u00f0,\" sag\u00f0i hann,\"\u00fev\u00ed at \u00f6rvam\u00e6li mitt ok bogi l\u00e1 eptir vi\u00f0 skip ni\u00f0ri,en ek hefi bast\u00f6xi eina \u00ed hendi.\" Oddr kva\u00f0 \u00fe\u00e1 st\u00f6kueina:\"\u00de\u00e1 var m\u00e9r \u00f3ttieinu sinni,er \u00feeir grenjandigengu af \u00f6skumok emjandi\u00ed ey stigu.\u00de\u00e1 fr\u00e1 ek fyr\u00f0afl\u00e1r\u00e1\u00f0astaok \u00f6rvastaillt at vinna.\"Oddr gengr n\u00fa aptr \u00ed m\u00f6rkina ok h\u00f6ggr s\u00e9r kylfu eina,en Hj\u00e1lmarr b\u00ed\u00f0r \u00fear eptir. Ok er hann kemr at ofan,\u00fe\u00e1 koma \u00feeir at ne\u00f0an berserkirnir. \u00de\u00e1 kva\u00f0 Hj\u00e1lmarr\u00feetta:\"Hli\u00f0u v\u00e9rfyrir hjaldrvi\u00f0um,aldri, \u00fe\u00f3tt okkratalt \u00feykki.Vit skulum \u00ed aptan\u00d3\u00f0in gistatveir f\u00f3stbr\u00e6\u00f0r,en \u00feeir t\u00f3lf lifa.\"\u00de\u00e1 segir Oddr enn sv\u00e1:\"En ek \u00fev\u00ed einuor\u00f0i hnekkta:\u00deeir skulu \u00ed aptan\u00d3\u00f0in gistat\u00f3lf berserkir,en vit tveir lifa.\"\u00de\u00e1 var\u00f0 Angant\u00fd lj\u00f3\u00f0 \u00e1 munni:\"It eru\u00f0 halirhar\u00f0ir komnirseggir \u00f3r hlunnvi\u00f0i.Fallnir eru ykkrirf\u00f6runautar,ok fari\u00f0 \u00ed h\u00f6ll Vi\u00f0ris.\"\u00de\u00e1 kva\u00f0 Oddr:\"H\u00e9r eru rekkarrei\u00f0ir komnir,t\u00edrarlausir,eru t\u00f3lf saman.Einn skal vi\u00f0 einnorrostu heyjahvatra drengja,nema hugr bili.\"\"Hverir eru \u00feessir menn,\" sag\u00f0i Oddr, \"at v\u00e9r h\u00f6fumh\u00e9r hitta?\" \"Ma\u00f0r heitir Angant\u00fdr,\" s\u00f6g\u00f0u hinir, \"s\u00e1er fyrir li\u00f0i r\u00e6\u00f0r. V\u00e9r erum t\u00f3lf br\u00e6\u00f0r, synir Arngr\u00edmsjarls ok Eyfuru austan af Fl\u00e6mingjalandi. En hverrspyrr at \u00fev\u00ed?\" sag\u00f0i Angant\u00fdr. \"H\u00e9r heitir annarr Oddr,sonr Gr\u00edms lo\u00f0inkinna, en annar heitir Hj\u00e1lmarr innhugumst\u00f3ri.\" \"\u00de\u00e1 er vel \u00e1 m\u00f3ti,\" sag\u00f0i Angant\u00fdr, \"fyrir\u00fev\u00ed at ykkar h\u00f6fu vit v\u00ed\u00f0a leitat.\" \"Hafi\u00f0 \u00fe\u00e9r nokkutkomit til skipa v\u00e1rra?\" sag\u00f0i Oddr. \"K\u00f3mu v\u00e9r \u00fear,\"sag\u00f0i Angant\u00fdr, \"ok er \u00fear allt unnit oss til handa.\"\"Hversu \u00e6tli\u00f0 \u00feit n\u00fa \u00fe\u00e1 til,\" sag\u00f0i Hj\u00e1lmarr, \"um fundv\u00e1rn?\" \"Ek \u00e6tla,\" sag\u00f0i Angant\u00fdr, \"sem \u00feit m\u00e6ltu\u00f0til \u00e1\u00f0an, at h\u00e9r skal einn vi\u00f0 einn eiga, ok \u00e6tla ekm\u00e9r Odd, fyrir \u00fev\u00ed at \u00fe\u00fa hefir skyrtu \u00fe\u00e1, at \u00fe\u00e9r er \u00fev\u00edfyrir heitit, at \u00feik skuli engi j\u00e1rn b\u00edta, en ek hefi sver\u00f0\u00feat, er Tyrfingr heitir ok dvergar sm\u00ed\u00f0u\u00f0u ok h\u00e9tu,at hvergi skyldi \u00ed h\u00f6ggi sta\u00f0 nema, hv\u00e1rt fyrir eru j\u00e1rne\u00f0a steinar. H\u00e9r er skipt \u00ed helminga li\u00f0i, ok fara sjau\u00ed annan sta\u00f0, en ek vi\u00f0 fimmta mann. \u00deat er l\u00edkt l\u00e1tit,ek einn ok Haddingjar tveir. \u00de\u00e1 kemr einn \u00ed m\u00f3tiTyrfingi. \" \u00de\u00e1 tekr Hj\u00e1lmarr til or\u00f0a: \"Ek vil berjastvi\u00f0 Angant\u00fd, \u00fev\u00ed at ek hefi brynju \u00fe\u00e1, er ek hefi aldris\u00e1r \u00ed fengit. H\u00fan er sett ferf\u00f6ldum hringum.\" \"\u00de\u00e1 gerir\u00fe\u00fa illa,\" sag\u00f0i Oddr, \"\u00fev\u00ed at okkr mun hl\u00fd\u00f0a, ef ekberjumst vi\u00f0 Angant\u00fd, en v\u00edst eigi ella.\" \"Hvernig semferr,\" sag\u00f0i Hj\u00e1lmarr, \"\u00fe\u00e1 skal ek r\u00e1\u00f0a.\" \u00de\u00e1 m\u00e6lti Angant\u00fdr:\"\u00deat vil ek,\" sag\u00f0i Angant\u00fd, \"ef nokkurr v\u00e1rkemst \u00e1 burt he\u00f0an, \u00fe\u00e1 skal enginn annan r\u00e6na atv\u00e1pnum. Ek vil hafa Tyrfing \u00ed haug me\u00f0 m\u00e9r, \u00fe\u00f3tt ekdeyja. Sv\u00e1 skal Oddr hafa skyrtu s\u00edna ok skeyti, enHj\u00e1lmarr brynju s\u00edna.\" Ok sv\u00e1 skilja \u00feeir, at \u00feeir skuluverpa haug eptir a\u00f0ra, er lifa.N\u00fa ganga \u00feeir fyrst fram Haddingjar tveir, en Oddrl\u00fdstr sitt kylfuh\u00f6gg hv\u00e1rn \u00feeira, ok \u00feurfa \u00feeir ekkifleiri. \u00de\u00e1 r\u00edss upp hverr eptir annan, \u00feeir er vi\u00f0 Oddskyldu eiga, ok sv\u00e1 l\u00fdkr, at hann drepr \u00fe\u00e1 alla, er honumv\u00e1ru \u00e6tla\u00f0ir. N\u00fa tekr Oddr hv\u00edld. \u00de\u00e1 stendr Hj\u00e1lmarrupp ok \u00fear einnhverr \u00e1 m\u00f3t. Var\u00f0 skammt vi\u00f0skipti\u00feeira, \u00e1\u00f0r hann fellr. \u00de\u00e1 r\u00edss upp annarr, inn \u00feri\u00f0i okfj\u00f3r\u00f0i. \u00de\u00e1 r\u00edss upp Angant\u00fdr, ok eiga \u00feeir har\u00f0an oklangan atgang, en sv\u00e1 l\u00fdkr, at Angant\u00fdr fellr fyrirHj\u00e1lmari. \u00de\u00e1 gekk Hj\u00e1lmarr at \u00fe\u00fafu einni ok seztni\u00f0r ok hn\u00edgr at upp. Oddr gengr at honum ok kva\u00f0v\u00edsu:\"Hvat er \u00fe\u00e9r, Hj\u00e1lmarr?Hefir \u00fe\u00fa lit brug\u00f0it.\u00deik kve\u00f0 ek m\u00e6\u00f0amiklar undir.Hj\u00e1lmr er \u00feinn h\u00f6ggvinn,en \u00e1 hli\u00f0 brynja.N\u00fa kve\u00f0 ek fj\u00f6rviof farit \u00fe\u00ednu.Ok hefir n\u00fa sannazt \u00feat, er ek sag\u00f0a \u00fe\u00e9r, at okkr mundieigi hl\u00fd\u00f0a, ef \u00fe\u00fa ber\u00f0ist vi\u00f0 Angant\u00fd.\" \"Eigi er undir\u00fev\u00ed,\" sag\u00f0i Hj\u00e1lmarr, \"deyja skal hverr um sinn,\" okkva\u00f0 \u00feetta:\"S\u00e1r hefi ek sext\u00e1n,slitna brynju,svart er m\u00e9r fyr sj\u00f3num,s\u00e9kat ek ganga.Hneit m\u00e9r vi\u00f0 hjartahj\u00f6rr Angant\u00fds,hvass bl\u00f3\u00f0refillher\u00f0r \u00ed eitri.\"\"N\u00fa hefi ek \u00feann ska\u00f0a be\u00f0it,\" sag\u00f0i Oddr, \"at ekmun aldri b\u00e6tr b\u00ed\u00f0a, me\u00f0an ek lifi, ok hefir n\u00fa illagefizt \u00fer\u00e1 \u00feitt, ok mundu v\u00e9r h\u00e9r mikinn sigr fengithafa, ef ek hef\u00f0a r\u00e1\u00f0it.\" \"N\u00fa skaltu setjast ni\u00f0r,\" sag\u00f0iHj\u00e1lmarr, \"ok vil ek kve\u00f0a lj\u00f3\u00f0 nokkur ok senda heimtil Sv\u00ed\u00fej\u00f3\u00f0ar.\" Hann kva\u00f0 n\u00fa \u00feetta:\"Fregna eigi \u00feat\u00e1 fold konur,at fyr h\u00f6ggumhl\u00edfast l\u00e9tak.Hl\u00e6r eigi at \u00fev\u00ed,at ek hli\u00f0a ger\u00f0ak,sn\u00f3t svinnhugu\u00f0Sigt\u00fanum \u00ed.Hvarf ek fr\u00e1 f\u00f6grumflj\u00f3\u00f0a s\u00f6ngvi,\u00f3trau\u00f0r gamans,\u00fat me\u00f0 S\u00f3ta.F\u00f6r skunda\u00f0akok f\u00f3rk \u00ed li\u00f0hinzta sinnifr\u00e1 hollvinum.Leiddi mik in hv\u00edtahilmis d\u00f3ttir\u00e1 Agnafit\u00fatanver\u00f0a.Saga mun sannast,er h\u00fan sag\u00f0i m\u00e9r,at ek aptr komaeigi mundak.Hvarf ek fr\u00e1 ungriIngibj\u00f6rgu,skj\u00f3tt r\u00e9\u00f0um \u00feat,\u00e1 skapad\u00e6gri.S\u00e1 mun flj\u00f3\u00f0ifastn\u00e6mr tregi,er vit s\u00ed\u00f0ans\u00e9umst aldrigi.Ber \u00fe\u00fa til s\u00fdnis,s\u00e1 er minn vili,hj\u00e1lm ok brynjui h\u00f6ll konungs.Hugr mun gangasthilmis d\u00f3ttur,er h\u00fan h\u00f6ggna s\u00e9rhl\u00edf fyr brj\u00f3sti.\u00c1tta ek \u00e1 foldufimm b\u00f3l saman,en \u00fev\u00ed undakaldri r\u00e1\u00f0i.N\u00fa ver\u00f0 ek liggjal\u00edtt megandi,sver\u00f0i unda\u00f0r,S\u00e1mseyju \u00ed.Drag \u00fe\u00fa m\u00e9r af hendihring inn rau\u00f0aok f\u00e6r inni unguIngibj\u00f6rgu.S\u00e1 mun hennihugfastr tregi,er vit s\u00ed\u00f0ans\u00e9umst aldrigi.S\u00e9 ek, hvar sitjaSigt\u00fanum \u00edflj\u00f3\u00f0 \u00feau, er l\u00f6ttufarar mik \u00fea\u00f0an.Gle\u00f0r eigi Hj\u00e1lmar\u00ed h\u00f6ll konungs\u00f6l n\u00e9 rekkarof aldr s\u00ed\u00f0an.N\u00fa vil ek ok, at \u00fe\u00fa berir kve\u00f0ju m\u00edna \u00f6llum bekkjunautumokkrum, ok mun ek nefna \u00fe\u00e1 \u00e1 nafn:Drukku v\u00e9r ok d\u00e6mdumd\u00e6gr margt saman\u00c1lfr ok Atli,Eyvindr, Trani,Gizurr, Gl\u00e1ma,Gu\u00f0var\u00f0r, Starri,Steinkell, Stikill,St\u00f3r\u00f3lfr, V\u00edfill.Hrafn ok Helgi,Hl\u00f6\u00f0v\u00e9r, \u00cdgullSteinn ok K\u00e1ri,Styrr ok \u00c1li,\u00d6ssurr, Agnarr,Ormr ok Trandill,Gylfri ok Gauti,Gjafarr ok Raknarr.Fj\u00f6lmundr, Fjalarr,Frosti ok Beinir,Tindr ok Tyrfingr,tveir Haddingjar,Valbj\u00f6rn, Vikarr,V\u00e9mundr, Flosi,Geirbrandr, Goti,Guttormr, Snerill.Styrr ok \u00c1ri,Steinn ok K\u00e1ri,V\u00f6ttr, V\u00e9seti,V\u00e9mundr, Hnefi.V\u00e9r \u00e1 einn bekkallir s\u00e1tumteitir ok reifir;\u00fev\u00ed emk trau\u00f0r flugar.Svarfandi, Sigvaldi,S\u00e6bj\u00f6rn ok Kolr,\u00der\u00e1inn ok \u00dej\u00f3st\u00f3lfr,\u00de\u00f3r\u00f3lfr ok Svalr,Hrappi ok Haddingr,H\u00fanfastr, Kn\u00fai,\u00d3ttarr, Egillme\u00f0 Ingvari.N\u00fa vil ek \u00feess bi\u00f0ja \u00feik,\" sag\u00f0i Hj\u00e1lmarr vi\u00f0 Odd, \"at\u00fe\u00fa l\u00e1tir mik eigi ver\u00f0a lag\u00f0an \u00ed haug hj\u00e1 sv\u00e1 illumv\u00e6ttum sem berserkirnir eru, fyrir \u00fev\u00ed at ek \u00feykkjumstmiklu betr at m\u00e9r en \u00feeir.\" \"\u00deetta vil ek veita\u00fe\u00e9r,\" sag\u00f0i Oddr, \"sem \u00fe\u00fa bei\u00f0ir, \u00fev\u00ed at n\u00fa \u00feykki m\u00e9rsem fast dragi at \u00fe\u00e9r.\" \"N\u00fa skaltu draga hringinn afhendi m\u00e9r,\" sag\u00f0i Hj\u00e1lmarr, \"ok f\u00e6ra Ingibj\u00f6rgu, okseg henni, at ek senda henni hann \u00e1 deyjanda degi.\"N\u00fa ver\u00f0r Hj\u00e1lmari lj\u00f3\u00f0 \u00e1 munni:\"Drekkr me\u00f0 j\u00f6frijarla mengi\u00f6l gla\u00f0ligaat Upps\u00f6lum.M\u00e6\u00f0ir margamung\u00e1t fira,en mik eggja spor\u00ed eyju \u00fej\u00e1.Hrafn fl\u00fdgr sunnanaf h\u00e1m mei\u00f0i,ok er eptir \u00fear\u00f6rn \u00ed sinni.\u00deeim gef ek erniefstum br\u00e1\u00f0ir.S\u00e1 mun \u00e1 bl\u00f3\u00f0ibergja m\u00ednu.\"Ok eptir \u00feat d\u00f3 Hj\u00e1lmarr. Oddr dr\u00f3 \u00fe\u00e1 saman berserkina\u00ed eina k\u00f6s ok sveig\u00f0i \u00fear at utan vi\u00f0u. \u00deat varskammt fr\u00e1 sj\u00f3. \u00dear leggr hann hj\u00e1 \u00feeim v\u00e1pn \u00feeiraok kl\u00e6\u00f0i, r\u00e6nandi \u00fe\u00e1 engum hlut. S\u00ed\u00f0an bar hann \u00fe\u00e1at utan torf ok eyss eptir \u00feat sandi. S\u00ed\u00f0an tekr hannHj\u00e1lmar ok leggr \u00e1 bak s\u00e9r, gengr til sj\u00f3var ofan okl\u00e6tr hann ni\u00f0r \u00e1 str\u00f6ndinni, en hann gengr \u00fat \u00e1 skipin,berr \u00fe\u00e1 \u00e1 land hvern mann, er fallit haf\u00f0i, ok verpr\u00fear annan haug eptir li\u00f0 sitt, ok er \u00feat sagt af \u00feeimm\u00f6nnum, er \u00fear hafa komit, at enn sj\u00e1i \u00feess merki \u00eddag, er Oddr ger\u00f0i \u00fe\u00e1."}}