{"originalTitle": "Hr\u00f3lfs_Saga_Kraka_Ok_Kappa_Hans_Chapter_34", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Kraka_Ok_Kappa_Hans_Chapter_34", "text": {"0": "S\u00ed\u00f0an f\u00f3r B\u00f6\u00f0varr lei\u00f0 s\u00edna til Hlei\u00f0argar\u00f0s. Hannkemr til konungs atsetu. B\u00f6\u00f0varr lei\u00f0ir s\u00ed\u00f0an hestsinn \u00e1 stall hj\u00e1 konungs hestum inum beztu ok spyrrengan at, gekk s\u00ed\u00f0an inn \u00ed h\u00f6llina, ok var \u00fear f\u00e1ttmanna. Hann sezt utarliga, ok sem hann hefir verit\u00fear litla hr\u00ed\u00f0, heyrir hann \u00fer\u00f6sk nokkut utar \u00ed hornit\u00ed einhverjum sta\u00f0. B\u00f6\u00f0varr l\u00edtr \u00feangat ok s\u00e9r, at mannsh\u00f6ndkemr upp \u00f3r mikilli beinahr\u00fagu, er \u00fear l\u00e1. H\u00f6ndinvar sv\u00f6rt mj\u00f6k. B\u00f6\u00f0varr gengr \u00feangat til ok spyrr,hverr \u00fear v\u00e6ri \u00ed beinhr\u00fagunni. \u00de\u00e1 var honum svaratok heldr \u00f3framliga: \"H\u00f6ttr heiti ek, B\u00f6kki s\u00e6ll.\" \"Hv\u00edertu h\u00e9r,\" segir B\u00f6\u00f0varr, \"e\u00f0a hvat gerir \u00fe\u00fa?\" H\u00f6ttrsegir: \"Ek geri m\u00e9r skjaldborg, B\u00f6kki s\u00e6ll.\" B\u00f6\u00f0varrsag\u00f0i: \"Vesall ertu \u00feinnar skjaldborgar.\" B\u00f6\u00f0varr \u00fer\u00edfrtil hans ok hnykkir honum burt \u00f3r beinahr\u00fagunni.H\u00f6ttr kva\u00f0 \u00fe\u00e1 h\u00e1tt vi\u00f0 ok m\u00e6lti: \"N\u00fa viltu m\u00e9r bana.Ger eigi \u00feetta, sv\u00e1 sem ek hefi n\u00fa vel um b\u00faizt \u00e1\u00f0r,en \u00fe\u00fa hefir n\u00fa r\u00f3tat sundr skjaldborg minni, ok haf\u00f0aek n\u00fa sv\u00e1 gert hana h\u00e1va utan at m\u00e9r, at h\u00fan hefir hl\u00edftm\u00e9r vi\u00f0 \u00f6llum h\u00f6ggum ykkar, sv\u00e1 at ekkert h\u00f6gg hefirkomit \u00e1 mik lengi, en ekki var h\u00fan enn sv\u00e1 b\u00fain semek \u00e6tla\u00f0a h\u00fan skyldi ver\u00f0a.\" B\u00f6\u00f0varr m\u00e6lti: \"Ekkimuntu f\u00e1 skjaldborgina ger\u00f0a lengr.\" H\u00f6ttr m\u00e6lti okgr\u00e9t: \"Skaltu n\u00fa bana m\u00e9r, B\u00f6kki?\" B\u00f6\u00f0varr ba\u00f0 hannekki hafa h\u00e1tt, t\u00f3k hann upp s\u00ed\u00f0an ok bar hann \u00fat \u00f3rh\u00f6llinni ok til vatns nokkurs, sem \u00fear var \u00ed n\u00e1nd, ok g\u00e1fuf\u00e1ir at \u00feessu gaum, ok \u00fe\u00f3 hann upp allan. S\u00ed\u00f0an gekkB\u00f6\u00f0varr til r\u00fams, sem hann haf\u00f0i \u00e1\u00f0r tekit, ok leiddieptir s\u00e9r H\u00f6tt, ok \u00fear setr hann H\u00f6tt hj\u00e1 s\u00e9r, en hanner sv\u00e1 hr\u00e6ddr, at skelfr \u00e1 honum leggr ok li\u00f0r. En \u00fe\u00f3\u00feykkist hann skilja, at \u00feessi ma\u00f0r vill hj\u00e1lpa s\u00e9r.Eptir \u00feat kveldar, ok dr\u00edfa menn \u00ed h\u00f6llina, ok sj\u00e1Hr\u00f3lfs kappar, at H\u00f6ttr er settr \u00e1 bekk upp, ok \u00feykkir\u00feeim s\u00e1 ma\u00f0r hafa gert sik \u00e6rit djarfan, er \u00feetta hefirtil tekit. Illt tillit hefir H\u00f6ttr, \u00fe\u00e1 hann s\u00e9r kunningjas\u00edna, \u00fev\u00ed at hann hefir illt eitt af \u00feeim reynt. Hannvill lifa gjarna ok fara aptr \u00ed beinahr\u00fagu s\u00edna, enB\u00f6\u00f0varr heldr honum, sv\u00e1 at hann n\u00e1ir ekki \u00ed burtu atfara, \u00fev\u00ed at hann \u00fe\u00f3ttist ekki jafnberr fyrir h\u00f6ggum\u00feeira, ef hann n\u00e6\u00f0i \u00feangat at komast, sem hann er n\u00fa.Hir\u00f0menn hafa n\u00fa sama vanda ok kasta fyrst beinumsm\u00e1m um \u00fevert g\u00f3lfit til B\u00f6\u00f0vars ok Hattar. B\u00f6\u00f0varrl\u00e6tr sem hann sj\u00e1i eigi \u00feetta. H\u00f6ttr er sv\u00e1 hr\u00e6ddr, athann tekr eigi mat n\u00e9 drukk, ok \u00feykkir honum \u00fe\u00e1 ok\u00fe\u00e1 sem hann muni vera lostinn. Ok n\u00fa m\u00e6lti H\u00f6ttrtil B\u00f6\u00f0vars: B\u00f6kki s\u00e6ll, n\u00fa ferr at \u00fe\u00e9r st\u00f3r hn\u00fata, okmun \u00feetta \u00e6tlat okkr til nau\u00f0a.\" B\u00f6\u00f0varr ba\u00f0 hann\u00feegja. Hann setr vi\u00f0 holan l\u00f3fann ok tekr sv\u00e1 vi\u00f0 hn\u00fatunni.\u00dear fylgir leggrinn me\u00f0. B\u00f6\u00f0varr sendir aptrhn\u00fatuna ok setr \u00e1 \u00feann, sem kasta\u00f0i, ok r\u00e9tt framan \u00edhann me\u00f0 sv\u00e1 har\u00f0ri svipan, at hann fekk bana. Sl\u00f3\u00fe\u00e1 miklum \u00f3tta yfir hir\u00f0mennina.Kemr n\u00fa \u00feessi fregn fyrir konung ok kappahans upp \u00ed kastalann, at ma\u00f0r mikil\u00fa\u00f0ligr s\u00e9 kominntil hallarinnar ok hafi drepit einn hir\u00f0mann hans, okvildu \u00feeir l\u00e1ta drepa manninn. Hr\u00f3lfr konungr spur\u00f0isteptir, hv\u00e1rt hir\u00f0ma\u00f0rinn hef\u00f0i verit saklauss drepinn.\"\u00dev\u00ed var n\u00e6sta,\" s\u00f6g\u00f0u \u00feeir. K\u00f3must \u00fe\u00e1 fyrir Hr\u00f3lfkonung \u00f6ll sannendi h\u00e9r um. Hr\u00f3lfr konungr sag\u00f0i\u00feat skyldi fjarri, at drepa skyldi manninn. \"Hafi \u00feith\u00e9r illan vanda upp tekit at berja saklausa menn beinum.Er m\u00e9r \u00ed \u00fev\u00ed \u00f3vir\u00f0ing, en y\u00f0r st\u00f3r sk\u00f6mm, at gerasl\u00edkt. Hefi ek jafnan r\u00e6tt um \u00feetta \u00e1\u00f0r, ok hafi \u00feit at\u00feessu engan gaum gefit, ok hygg ek, at \u00feessi ma\u00f0rmuni ekki alll\u00edtill fyrir s\u00e9r, er \u00fe\u00e9r hafi\u00f0 n\u00fa \u00e1 leitat,ok kalli\u00f0 hann til m\u00edn, sv\u00e1 at ek viti, hverr hann er.\"B\u00f6\u00f0varr gengr fyrir konung ok kve\u00f0r hann listiliga.Konungr spyrr hann at nafni. \"Hattargri\u00f0a kalla mikhir\u00f0menn y\u00f0ar, en B\u00f6\u00f0varr heiti ek.\" Konungr m\u00e6lti:\"Hverjar b\u00e6tr viltu bj\u00f3\u00f0a m\u00e9r fyrir hir\u00f0mann minn?\"B\u00f6\u00f0varr m\u00e6lti: \"Til \u00feess ger\u00f0i hann, sem hann fekk.\"Konungr m\u00e6lti: \"Viltu vera minn ma\u00f0r ok skipa r\u00famhans?\" \"Ekki neita ek at vera y\u00f0arr ma\u00f0r, ok munu vitekki skiljast sv\u00e1 b\u00fait, vit H\u00f6ttr, ok dveljast n\u00e6r \u00fe\u00e9r b\u00e1\u00f0irheldr en \u00feessi hefir setit, elligar vit f\u00f6rum burt b\u00e1\u00f0ir.\"Konungr sag\u00f0i: \"Eigi s\u00e9 ek at honum s\u00e6md, en ek sparaekki mat vi\u00f0 hann.\"B\u00f6\u00f0varr gengr n\u00fa til \u00feess r\u00fams, sem honum l\u00edka\u00f0i,en ekki vill hann \u00feat skipa, sem hinn haf\u00f0i \u00e1\u00f0r. Hannkippir upp \u00ed einhverjum sta\u00f0 \u00ferem m\u00f6nnum, ok s\u00ed\u00f0ansettust \u00feeir H\u00f6ttr \u00fear ni\u00f0r ok innar \u00ed h\u00f6llinni en \u00feeimvar skipat. Heldr \u00fe\u00f3tti m\u00f6nnum \u00f3d\u00e6lt vi\u00f0 B\u00f6\u00f0var, oker \u00feeim inn mesti \u00edhugi at honum."}}