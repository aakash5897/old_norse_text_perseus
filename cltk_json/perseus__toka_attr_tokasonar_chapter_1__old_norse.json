{"originalTitle": "T\u00f3ka_\u00de\u00e1ttr_T\u00f3kasonar_Chapter_1", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "T\u00f3ka_\u00de\u00e1ttr_T\u00f3kasonar_Chapter_1", "text": {"0": "\u00cd \u00feann t\u00edma, er \u00d3l\u00e1fr konungr sat \u00ed Sarpsborg, bar\u00feat til einn t\u00edma, at mikill ma\u00f0r ok \u00f3kunnr gekkfyrir konunginn ok kvaddi hann, en konungr t\u00f3k honumvel ok spur\u00f0i hann at nafni. En hann nefndistT\u00f3ki ok kve\u00f0st vera T\u00f3kason, T\u00f3kasonar ins gamla.Hann beiddi konunginn at vera me\u00f0 hir\u00f0inni nokkurtskei\u00f0. Konungr veitti honum \u00feat ok skipa\u00f0i honums\u00e6miligt s\u00e6ti. T\u00f3ki var f\u00e1skiptinn ok drakk l\u00f6nguml\u00edtit. Hann var si\u00f0ugr ok vi\u00f0fellinn ok \u00feokka\u00f0ist hverjummanni vel. \u00deat fann konungr, at T\u00f3ki var b\u00e6\u00f0ifr\u00f3\u00f0r ok fr\u00e9ttinn, leysti hann ok \u00f3r \u00f6llu vel ok vitrliga.\u00de\u00f3tti konungi in mesta skemmtan at r\u00e6\u00f0um hans. \u00deats\u00e1 menn, at T\u00f3ki var gamall ma\u00f0r, en \u00fe\u00f3 s\u00e1 \u00feeir, athann haf\u00f0i verit afbur\u00f0arma\u00f0r at vexti ok v\u00e6nleika.\u00deat var einn dag, er konungr tala\u00f0i vi\u00f0 T\u00f3ka okspur\u00f0i, hversu gamall ma\u00f0r T\u00f3ki v\u00e6ri. Hann sag\u00f0ist\u00feat \u00f3gerla vita, -- \"en hitt veit ek, at m\u00e9r var aldr skapa\u00f0r,at ek skylda lifa tv\u00e1 mannsaldra, ok \u00feykki m\u00e9r v\u00e1n,at \u00feeir s\u00e9 br\u00e1tt enda\u00f0ir, at \u00fev\u00ed sem flestra manna aldrargerast.\" Konungr m\u00e6lti: \"Muna muntu \u00fe\u00e1 H\u00e1lf konungok rekka hans e\u00f0a Hr\u00f3lf kraka ok kappa hans.\"T\u00f3ki svarar: \"Man ek \u00fe\u00e1 hv\u00e1ratveggju, \u00fev\u00ed at ek varme\u00f0 \u00feeim b\u00e1\u00f0um.\" Konungr spur\u00f0i: \"Hv\u00e1rir \u00fe\u00f3ttu \u00fe\u00e9r\u00fear fr\u00e6gri?\" T\u00f3ki svarar: \"\u00deat skulu \u00fe\u00e9r d\u00e6ma, herra,en ek skal segja y\u00f0r \u00fear til einn \u00e6vint\u00fdr. \u00de\u00e1 var ek semernastr ma\u00f0r, ok f\u00f3r ek landa \u00e1 milli, ok haf\u00f0a ek sveitmanna valda me\u00f0 m\u00e9r eptir \u00fev\u00ed, sem m\u00e9r \u00fe\u00f3tti standaok vi\u00f0 mitt h\u00e6fi vera, \u00fev\u00ed at ek \u00fe\u00f3tti \u00fe\u00e1 \u00feeim framfylgja, er \u00ed fr\u00e6knara lagi v\u00e1ru. Var \u00feat ok satt, at m\u00e9r\u00fe\u00f3tti \u00fe\u00e1 f\u00e1tt \u00f3f\u00e6rt. F\u00f3r ek \u00fe\u00e1 v\u00ed\u00f0a um l\u00f6nd, ok vildaek reyna \u00f6rleik h\u00f6f\u00f0ingja ok fr\u00e6g\u00f0ir kappa \u00feeira. Var\u00feat ok lagit \u00e1 mik me\u00f0 aldrinum, at ek skylda hvergiuna lengr en t\u00f3lf m\u00e1nu\u00f0r ok vissa ek, at \u00feat gekk eptir.\u00de\u00e1 spur\u00f0a ek til Hr\u00f3lfs kraka, \u00f6rleika hans ok mildi,fr\u00e6g\u00f0a ok framaverka ok hraustleika kappa hans, at\u00feeir v\u00e1ru \u00f3l\u00edkr \u00f6llum \u00f6\u00f0rum at afli ok allri atgervi.Ger\u00f0umst ek f\u00fass at finna \u00feenna konung ok kappa hans.T\u00f3k ek \u00fe\u00e1 ok sveitungar m\u00ednir \u00fear til, at ek kom fram\u00ed Danm\u00f6rku ok \u00e1 fund Hr\u00f3lfs konungs. Gekk ek fyrirhann, ok kvadda ek hann. En hann t\u00f3k m\u00e9r vel ok spur\u00f0i,hvat manna ek v\u00e6ri, en ek sag\u00f0a honum. Hann spur\u00f0i mikat erendum, en ek s\u00f6g\u00f0umst vilja \u00feiggja at honum vetrvist.En hann kve\u00f0st vi\u00f0 engan mann mat spara ok eigimundi hann vi\u00f0 mik fyrstan e\u00f0a sveitunga m\u00edna. Ekspur\u00f0a \u00fe\u00e1, hvar ek skyldi sitja. Hann ba\u00f0 mik \u00fear sitja,sem ek g\u00e6ta rutt m\u00e9r til r\u00fams ok kippt manni \u00f3r s\u00e6ti.Ek ba\u00f0 hann hafa \u00fe\u00f6kk fyrir. Treysta ek m\u00e9r \u00fe\u00e1 har\u00f0lavel. R\u00e9\u00f0 ek \u00fear \u00feegar \u00e1, er sat B\u00f6\u00f0varr bjarki. Konungrskildi \u00feat til, at \u00feeir skyldu ekki m\u00f3ti brj\u00f3tast. T\u00f3k ek\u00fe\u00e1 \u00ed hendr B\u00f6\u00f0vari, ok setta ek f\u00e6trna \u00ed f\u00f3tskemmilinn.L\u00e9t ek s\u00edga her\u00f0arnar, en ek her\u00f0a handleggina. Treystaek \u00fe\u00e1 \u00e1 af \u00f6llu afli, en hann sat kyrr, sv\u00e1 at hvergi gatek honum vikit. En stundum var hann rau\u00f0r sem bl\u00f3\u00f0,en stundum bleikr sem bast e\u00f0a bl\u00e1r sem hel e\u00f0a f\u00f6lrsem n\u00e1r, sv\u00e1 at \u00fdmsir \u00feessir litir f\u00e6r\u00f0ust \u00ed hann, sv\u00e1 br\u00e1honum vi\u00f0. S\u00ed\u00f0an t\u00f3k ek \u00ed hendr Hjalta inum hugpr\u00fa\u00f0a.Herti sik \u00fear hv\u00e1rr sem gat, hann ok ek. Honumgat ek kippt \u00e1 framanver\u00f0an stokk, en \u00fe\u00e1 gat hann\u00e1vallt vi\u00f0 r\u00e9tt ok settist ni\u00f0r aptr fyrir m\u00e9r. Gekk \u00feessunokkura stund, \u00fear til at ek g\u00e1fumst upp. T\u00f3k ek \u00fe\u00e1 tilHv\u00edtserks ins hvata, ok treysta ek \u00e1, sem ek orka\u00f0a. Gatek honum \u00fe\u00e1 fram kippt ok sv\u00e1 hverjum at \u00f6\u00f0rum. F\u00f3rek sv\u00e1 \u00ed kringum h\u00f6llina, ok gekk \u00fea\u00f0an af hverr \u00f3rs\u00ednu s\u00e6ti. S\u00ed\u00f0an sat ek \u00fear, er m\u00e9r l\u00edka\u00f0i, ok m\u00ednir menn.H\u00f6f\u00f0um v\u00e9r allir in s\u00e6miligstu s\u00e6ti. Var \u00fear in mestamikilmennska \u00e1 \u00f6llu, ok \u00fear hefi ek sv\u00e1 verit, at m\u00e9rhefir bezt \u00fe\u00f3tt at \u00f6llum hlutum. En er sumar kom, gekkek fyrir Hr\u00f3lf konung, ok \u00feakka\u00f0i ek honum vetrvistina,ok sag\u00f0a ek, at ek munda \u00fe\u00e1 \u00ed brottu vera. En hannbau\u00f0 m\u00e9r me\u00f0 s\u00e9r at vera, en ek unda \u00fev\u00ed eigi."}}