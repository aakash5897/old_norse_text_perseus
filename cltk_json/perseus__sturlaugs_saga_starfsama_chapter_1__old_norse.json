{"originalTitle": "Sturlaugs_Saga_Starfsama_Chapter_1", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Sturlaugs_Saga_Starfsama_Chapter_1", "text": {"0": "ALLIR menn, \u00feeir sem sannfr\u00f3\u00f0ir eru at um t\u00ed\u00f0endi,vita, at Tyrkir ok As\u00edamenn bygg\u00f0u Nor\u00f0rl\u00f6nd.H\u00f3fst \u00fe\u00e1 tunga s\u00fa, er s\u00ed\u00f0an dreif\u00f0ist um \u00f6ll l\u00f6nd. Forma\u00f0r\u00feess f\u00f3lks h\u00e9t \u00d3\u00f0inn, er menn rekja \u00e6tt til.\u00cd \u00feann t\u00edma r\u00e9\u00f0 s\u00e1 konungr fyrir \u00der\u00e1ndheimi \u00edNoregi, er Haraldr gullmu\u00f0r h\u00e9t. Hann \u00e1tti drottningu.Ekki er getit barna \u00feeira. Jarl einn var \u00ed r\u00edki hans,er Hringr h\u00e9t. Hann sat fram vi\u00f0 sj\u00f3 \u00ed Kaupangi. Hann\u00e1tti d\u00f3ttur eina, er k\u00f6llu\u00f0 var \u00c1sa in fagra, \u00fev\u00ed at h\u00fanbar af \u00f6llum j\u00f3mfr\u00fam henni samt\u00ed\u00f0a sem rau\u00f0a gullaf eiri bl\u00f6kku e\u00f0a sem s\u00f3l af himintunglum \u00f6\u00f0rum.Ing\u00f3lfr h\u00e9t r\u00edkr ma\u00f0r, er r\u00e9\u00f0 fyrir Naumud\u00e6lafylki.Hann \u00e1tti \u00feann son, er Sturlaugr h\u00e9t. Hann var snemmamj\u00f6k mikill \u00e1 v\u00f6xt, lj\u00f3ss \u00e1 h\u00e1r ok h\u00f6rund, kurteisligr\u00ed \u00f6llum h\u00e1ttum ok allr var hans l\u00edkami vel skapa\u00f0r,bl\u00ed\u00f0r \u00ed m\u00e1li vi\u00f0 s\u00edna menn, h\u00e6gr \u00ed skapi ok \u00f6rr af peningum;\u00fev\u00ed var hann st\u00f3rum vins\u00e6ll. Hann vandi sikvi\u00f0 skot ok sund ok alls kyns \u00ed\u00fer\u00f3ttir. Ing\u00f3lfr, fa\u00f0irhans, haf\u00f0i atsetr \u00e1 \u00feeim b\u00e6, er heita Skartasta\u00f0ir. Hannvar inn mesti rausnarma\u00f0r ok haf\u00f0i fj\u00f6lda f\u00f3lks me\u00f0s\u00e9r. Annat b\u00fa \u00e1tti hann s\u00e9r \u00ed ey \u00feeiri, er Njar\u00f0ey heitir,var \u00fear ok fj\u00f6lmenni mikit, ok enn \u00e1tti hann \u00f6nnurfj\u00f6gur b\u00fa.Ma\u00f0r h\u00e9t \u00c1sgauti. Hann bj\u00f3 \u00e1 b\u00e6 \u00feeim, er Tunglaheimrheitir. Hann var mikils h\u00e1ttar ma\u00f0r. Hann \u00e1tti\u00fe\u00e1 konu, er Gr\u00edma h\u00e9t. \u00deau \u00e1ttu tv\u00e1 sonu. H\u00e9t annarrJ\u00f6kull, en annarr Guttormr. \u00deeir v\u00e1ru gildir menn okvel menntir sem fa\u00f0ir \u00feeira. Ma\u00f0r h\u00e9t \u00de\u00f3rgautr. Hannbj\u00f3 \u00ed eyju \u00feeiri, er Loka heitir. Kona hans h\u00e9t Helga.\u00deau \u00e1ttu tv\u00e1 sonu. H\u00e9t annarr sonr \u00feeira S\u00f3ti, en annarrHr\u00f3lfr nefja. \u00deeir v\u00e1ru miklir menn ok sterkir.Hrafn h\u00e9t ma\u00f0r. Hann var b\u00f3ndi. Hann bj\u00f3 \u00ed eyju\u00feeiri, er Urga heitir. Kona hans h\u00e9t Helga. \u00deau \u00e1ttueinn son, er Sighvatr h\u00e9t. Hann var sterkr at afli okmenntr vel. J\u00e1rnger\u00f0r h\u00e9t kona. H\u00fan bj\u00f3 \u00e1 \u00feeim b\u00e6,er \u00e1 Bergi heitir, skammt fr\u00e1 Ing\u00f3lfi. H\u00fan \u00e1tti s\u00e9r \u00feannson, er \u00c1ki h\u00e9t. Hann var mikill ma\u00f0r at afli. Hanngekk n\u00e6st Sturlaugi um allar \u00ed\u00fer\u00f3ttir af \u00feeim m\u00f6nnum,sem honum v\u00e1ru samt\u00ed\u00f0a. \u00deeir l\u00e9kust vi\u00f0 barnleikum\u00c1ki ok Sturlaugr. \u00deessir menn l\u00e9kust allir barnleikum,er n\u00fa v\u00e1ru taldir, ok n\u00e1mu alls kyns \u00ed\u00fer\u00f3ttir, \u00fe\u00e6r semm\u00f6nnum v\u00e1ru \u00fe\u00e1 t\u00ed\u00f0ar kenna sonum s\u00ednum, ok s\u00f3rust\u00feeir \u00ed f\u00f3stbr\u00e6\u00f0ralag. V\u00e1ru \u00fe\u00f3 allir saman me\u00f0 fe\u00f0rums\u00ednum \u00ed g\u00f3\u00f0u me\u00f0l\u00e6ti."}}