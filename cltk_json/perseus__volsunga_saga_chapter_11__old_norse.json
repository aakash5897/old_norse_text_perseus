{"originalTitle": "V\u00f6lsunga_Saga_Chapter_11", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "V\u00f6lsunga_Saga_Chapter_11", "text": {"0": "Eylimi hefir konungr heitit, r\u00edkr ok \u00e1g\u00e6tr. D\u00f3ttirhans h\u00e9t Hj\u00f6rd\u00eds, allra kvenna v\u00e6nst ok vitrust. Ok\u00feat spyrr Sigmundr konungr, at h\u00fan var vi\u00f0 hans \u00e6\u00f0ie\u00f0a engi ella. Sigmundr s\u00e6kir heim Eylima konung.Hann gerir veizlu \u00ed m\u00f3t honum mikla, ef hann hef\u00f0ieigi herfer\u00f0 \u00feangat. Fara n\u00fa bo\u00f0 \u00feeira \u00ed milli, at me\u00f0vinsemd var n\u00fa farit, en eigi me\u00f0 herskap. Veizla \u00feessivar ger me\u00f0 inum beztum f\u00f6ngum ok me\u00f0 miklu fj\u00f6lmenni.Sigmundi konungi var hvarvetna sett torg okannarr farargrei\u00f0i; koma n\u00fa til veizlu, ok skipa b\u00e1\u00f0irkonungar eina h\u00f6ll. \u00dear var ok kominn Lyngvi konungr,sonr Hundings konungs, ok vill hann ok m\u00e6gjastvi\u00f0 Eylima konung. Hann \u00feykkist sj\u00e1, at \u00feeirmunu eigi hafa eitt erendi, \u00feykkist ok vita, at \u00f3fri\u00f0armun af \u00feeim v\u00e1n, er eigi f\u00e6r. N\u00fa m\u00e6lti konungr vi\u00f0 d\u00f3tturs\u00edna: \"\u00de\u00fa ert vitr kona, en ek hefi \u00feat m\u00e6lt, at \u00fe\u00fa skalt\u00fe\u00e9r mann kj\u00f3sa. Kj\u00f3s n\u00fa um tv\u00e1 konunga, ok er \u00feat mittr\u00e1\u00f0 h\u00e9r um, sem \u00feitt er\". H\u00fan svarar: \"Vant s\u00fdnist m\u00e9r\u00feetta m\u00e1l, en \u00fe\u00f3 k\u00fds ek \u00feann konung, er fr\u00e6gstr er, en\u00feat er Sigmundr konungr, \u00fe\u00f3tt hann s\u00e9 mj\u00f6k aldri orpinn.Ok var h\u00fan honum gefin, en Lyngvi konungr f\u00f3r\u00ed brott. Sigmundr kv\u00e1nga\u00f0ist ok fekk Hj\u00f6rd\u00edsar. Var \u00fearannan dag \u00f6\u00f0rum betr veitt e\u00f0a me\u00f0 meira kappi.Eptir \u00feat f\u00f3r Sigmundr konungr heim \u00ed H\u00fanaland okEylimi konungr, m\u00e1gr hans, vi\u00f0 honum ok g\u00e6tir n\u00fa r\u00edkiss\u00edns. En Lyngvi konungr ok br\u00e6\u00f0r hans safna n\u00fa herat s\u00e9r ok fara n\u00fa \u00e1 hendr Sigmundi konungi, \u00fev\u00ed at \u00feeirh\u00f6f\u00f0u jafnan minna hlut \u00f3r m\u00e1lum, \u00fe\u00f3tt \u00feetta biti n\u00fafyrir. Vilja \u00feeir n\u00fa fyrir koma kappi V\u00f6lsunga; koma n\u00fa\u00ed H\u00fanaland ok senda Sigmundi konungi or\u00f0 ok viljaeigi stelast \u00e1 hann, en \u00feykkjast vita, at hann mun eigifl\u00fdja. Sigmundr konungr kve\u00f0st koma mundu til orrostu.Hann dr\u00f3 saman her, en Hj\u00f6rd\u00edsi var ekit til sk\u00f3gar vi\u00f0eina amb\u00e1tt, ok mikit f\u00e9 f\u00f3r me\u00f0 \u00feeim. H\u00fan var \u00fear,me\u00f0an \u00feeir b\u00f6r\u00f0ust. V\u00edkingar hlj\u00f3pu fr\u00e1 skipum vi\u00f0 \u00f3v\u00edgjanher. Sigmundr konungr ok Eylimi settu upp merkis\u00edn, ok var \u00fe\u00e1 bl\u00e1sit \u00ed l\u00fa\u00f0ra. Sigmundr konungr l\u00e6tr n\u00favi\u00f0 kve\u00f0a sitt horn, er fa\u00f0ir hans haf\u00f0i \u00e1tt, ok eggjar s\u00ednamenn. Haf\u00f0i Sigmundr li\u00f0 miklu minna. Tekst \u00fear n\u00fah\u00f6r\u00f0 orrosta, ok \u00fe\u00f3tt Sigmundr v\u00e6ri gamall, \u00fe\u00e1 bar\u00f0isthann n\u00fa hart ok var jafnan fremstr sinna manna. Helzthv\u00e1rki vi\u00f0 honum skj\u00f6ldr n\u00e9 brynja, ok gekk hann jafnan\u00ed gegnum li\u00f0 \u00f3vina sinna \u00e1 \u00feeim degi, ok engi m\u00e1tti sj\u00e1,hversu fara mundi \u00feeira \u00ed millum. Margt spj\u00f3t var \u00fear\u00e1 lopti ok \u00f6rvar. En sv\u00e1 hl\u00edf\u00f0u honum hans sp\u00e1d\u00edsir, athann var\u00f0 ekki s\u00e1rr, ok engi kunni t\u00f6l, hversu margrma\u00f0r fell fyrir honum. Hann haf\u00f0i b\u00e1\u00f0ar hendr bl\u00f3\u00f0gartil axlar. Ok er orrosta haf\u00f0i sta\u00f0it um hr\u00ed\u00f0, \u00fe\u00e1 komma\u00f0r \u00ed bardagann me\u00f0 s\u00ed\u00f0an h\u00f6tt ok heklu bl\u00e1. Hannhaf\u00f0i eitt auga ok geir \u00ed hendi. \u00deessi ma\u00f0r kom \u00e1 m\u00f3tSigmundi konungi ok br\u00e1 upp geirinum fyrir hann. Oker Sigmundr konungr hj\u00f3 fast, kom sver\u00f0it \u00ed geirinn okbrast \u00ed sundr \u00ed tv\u00e1 hluti. S\u00ed\u00f0an sneri mannfallinu, ok v\u00e1ruSigmundi konungi horfin heill, ok fell mj\u00f6k li\u00f0it fyrirhonum. Konungrinn hl\u00edf\u00f0i s\u00e9r ekki ok eggjar mj\u00f6g li\u00f0it.N\u00fa er sem m\u00e6lt, at eigi m\u00e1 vi\u00f0 margnum. \u00cd \u00feessari orrostufell Sigmundr konungr ok Eylimi konungr, m\u00e1grhans, \u00ed \u00f6ndver\u00f0ri fylkingu ok mestr hluti li\u00f0s hans."}}