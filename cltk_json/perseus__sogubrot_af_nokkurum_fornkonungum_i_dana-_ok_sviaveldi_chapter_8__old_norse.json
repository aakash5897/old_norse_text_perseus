{"originalTitle": "S\u00f6gubrot_Af_Nokkurum_Fornkonungum_\u00cd_Dana-_Ok_Sv\u00edaveldi_Chapter_8", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "S\u00f6gubrot_Af_Nokkurum_Fornkonungum_\u00cd_Dana-_Ok_Sv\u00edaveldi_Chapter_8", "text": {"0": "Sv\u00e1 er sagt, at \u00ed her Haralds konungs var h\u00f6f\u00f0ingis\u00e1 er Br\u00fani h\u00e9t. Hann var allra \u00feeira manna vitrastr,er me\u00f0 honum v\u00e1ru. Hann l\u00e9t Br\u00fana fylkja li\u00f0inu okskipa h\u00f6f\u00f0ingjum undir merki. St\u00f3\u00f0 merki Haraldskonungs \u00ed mi\u00f0ri fylkingu, ok var um hans merki hir\u00f0hans.\u00deessir kappar v\u00e1ru me\u00f0 Haraldi konungi: Sveinn,S\u00e1mr, Gnepi inn gamli, Gar\u00f0r, Brandr, Bl\u00e6ngr, Teitr,Tyrfingr, Hjalti; \u00feeir v\u00e1ru sk\u00e1ld Haralds konungs okkappar. \u00deeir v\u00e1ru heiman \u00f3r hir\u00f0 Haralds konungs:Hj\u00f6rtr, Borgarr, Beli, Barri, Beiga\u00f0r, T\u00f3ki. \u00dear varskjaldm\u00e6rin Visma ok \u00f6nnur Hei\u00f0r, ok hefir hv\u00e1rtveggikomit me\u00f0 mikinn her til Haralds konungs.Visma bar merki hans. Me\u00f0 henni v\u00e1ru \u00feessir kappar:K\u00e1ri ok Milva. V\u00e9bj\u00f6rg h\u00e9t enn skjaldm\u00e6r, er kom tilHaralds konungs me\u00f0 mikinn her sunnan af Gotlandi,ok fylgdu henni margir kappar. Af \u00feeim \u00f6llum varmestr ok \u00e1g\u00e6tastr Ubbi inn fr\u00edski, Bratr \u00edrski, Ormrenski, B\u00fai Br\u00e1muson, Ari eineygi, Geir\u00e1lfr. Vismuskjaldmeyju fylgdi mikill Vinda herr. V\u00e1ru \u00feeir au\u00f0kenndir;\u00feeir h\u00f6f\u00f0u l\u00f6ng sver\u00f0 ok buklara, en \u00feeirh\u00f6f\u00f0u ekki langa skj\u00f6ldu sem a\u00f0rir menn. Ok \u00ed annanfylkingararm Haralds konungs var Hei\u00f0r skjaldm\u00e6rme\u00f0 s\u00ednu merki, ok hefir h\u00fan me\u00f0 s\u00e9r hundra\u00f0 kappa.\u00deeir v\u00e1ru berserkir hennar: Gr\u00edmr, Geirr, H\u00f3lmsteinn,Eys\u00f6\u00f0ull, He\u00f0inn mj\u00f3vi, Dagr l\u00edfski, Haraldr \u00d3l\u00e1fsson.\u00dear v\u00e1ru margir h\u00f6f\u00f0ingjar me\u00f0 Hei\u00f0i \u00ed arminn. \u00cdannan fylkingararm var s\u00e1 h\u00f6f\u00f0ingi, er h\u00e9t Haki h\u00f6ggvinkinni,ok v\u00e1ru fyrir honum merki borin. Margir v\u00e1rukonungar ok kappar me\u00f0 honum. \u00dear v\u00e1ru \u00feeir Alfarrok Alfarinn, synir Gand\u00e1lfs konungs, er \u00fe\u00e1 h\u00f6f\u00f0u \u00e1\u00f0rverit hir\u00f0menn ok heimilismenn Haralds konungs.Haraldr konungr var \u00ed vagni, \u00fev\u00ed at hann var eigi v\u00e1pnf\u00e6rr,sv\u00e1 at hann m\u00e6tti \u00ed orrostu ganga.Konungr sendir Br\u00fana ok Hei\u00f0i at skynja, hversuHringr hef\u00f0i fylkt li\u00f0i s\u00ednu ok hv\u00e1rt hann v\u00e6ri b\u00fainntil orrostu. Br\u00fani segir: \"Sv\u00e1 l\u00edzt m\u00e9r sem Hringr munib\u00fainn at berjast ok hans li\u00f0. Hann hefir undarligafylkt. Hann hefir sv\u00ednfylkt her s\u00ednum, ok mun eigi gottat berjast vi\u00f0 hann.\" \u00de\u00e1 segir Haraldr konungr: \"Hverrmun Hringi hafa kennt hamalt at fylkja? Ek hug\u00f0aengan kunna nema mik ok \u00d3\u00f0in, e\u00f0a mun \u00d3\u00f0innvilja skj\u00f6plast \u00ed sigrgj\u00f6finni vi\u00f0 mik? \u00deat hefir aldrifyrr verit, ok enn bi\u00f0 ek hann, at hann geri eigi \u00feat.En me\u00f0 \u00fev\u00ed at hann vili n\u00fa eigi veita m\u00e9r sigr, \u00fe\u00e1 l\u00e1tihann mik falla \u00ed orrostu me\u00f0 her minn allan, ef hannvill eigi, at Danir hafi sigr sem fyrr, ok allan \u00feannval, sem fellr \u00e1 \u00feeima velli, gef ek \u00d3\u00f0ni.\" Sv\u00e1 var semBr\u00fani haf\u00f0i sagt, at Hringr haf\u00f0i sv\u00ednfylkt \u00f6llu li\u00f0is\u00ednu. \u00de\u00e1 \u00fe\u00f3tti \u00fe\u00f3 sv\u00e1 \u00feykk fylkingin yfir at sj\u00e1, at ranivar \u00ed brj\u00f3sti, en h\u00fan var \u00fe\u00f3 sv\u00e1 l\u00f6ng, at armrinn t\u00f3kat \u00e1 \u00feeiri, er Var\u00e1 h\u00e9t, en annarr ofan til Br\u00e1v\u00edkr.Hringr konungr haf\u00f0i me\u00f0 s\u00e9r til orrostu margakonunga ok kappa. \u00dear var inn \u00e6\u00f0sti ma\u00f0r me\u00f0 honumkonungr s\u00e1, er h\u00e9t \u00c1li inn fr\u00e6kni, er mikinn fj\u00f6ldahers haf\u00f0i ok marga a\u00f0ra \u00e1g\u00e6ta konunga ok kappa.Me\u00f0 honum var s\u00e1 kappi, er \u00e1g\u00e6tastr hefir veri\u00f0 \u00ed forns\u00f6gum,St\u00f6rku\u00f0r inn gamli St\u00f3rverksson, er upp haf\u00f0if\u00e6\u00f0zt \u00ed Noregi \u00e1 H\u00f6r\u00f0alandi \u00ed eyjunni Fenring okfarit haf\u00f0i v\u00ed\u00f0a um l\u00f6nd ok verit me\u00f0 m\u00f6rgum konungum.Margir kappar a\u00f0rir v\u00e1ru komnir \u00f3r Noregitil \u00feessarar orrostu: \u00der\u00e1ndr \u00fer\u00e6nzki, \u00de\u00f3rir m\u00e6rski,Helgi inn hv\u00edti, Bjarni, Hafr, Fi\u00f0r firzki, Sigur\u00f0r,Erlingr sn\u00e1kr af Ja\u00f0ri, S\u00f6gu-Eir\u00edkr, H\u00f3lmsteinn hv\u00edti,Einarr eg\u00f0ski, Hr\u00fatr vafi, Oddr v\u00ed\u00f0f\u00f6rli, Einar \u00ferj\u00fagr,\u00cdvarr skagi. \u00deessir v\u00e1ru kappar miklir Hrings konungs:\u00c1ki, Eyvindr, Egill skj\u00e1lgi, Hildir, Gautr, Gu\u00f0i tollus,Steinn af V\u00e6ni, Styrr inn sterki. \u00deessir h\u00f6f\u00f0u enn einasveit: Hrani Hildarson, Sveinn uppskeri, Hlaumbo\u00f0iok S\u00f3knar-S\u00f3ti, Hrokkell h\u00e6kja, Hr\u00f3lfr kvensami. \u00deeirv\u00e1ru enn: Dagr inn digri, Ger\u00f0arr gla\u00f0i, D\u00fakr vindverski,Gl\u00famr vermski vestan af Elfinni, Saxi flettir,Sali gauzki. \u00deessir v\u00e1ru ofan af Sv\u00edaveldi: Nori, Haki,Karl kekkja, Kr\u00f3karr af Akri, Gunnfastr, Glismakrgo\u00f0i. \u00deessir v\u00e1ru ofan af Sigt\u00fanum: Sigmundr kaupangskappi,Tolufrosti, A\u00f0ils ofl\u00e1ti fr\u00e1 Upps\u00f6lum, hanngekk fyrir framan merki ok skj\u00f6ldu ok var eigi \u00ed fylkingu,Sigvaldi, er komit haf\u00f0i til Hrings konungs ellefuskipum. Tryggvi ok Tv\u00edv\u00edfil h\u00f6f\u00f0u komit t\u00f3lf skipum.L\u00e6sir haf\u00f0i skei\u00f0 ok alla skipa\u00f0a me\u00f0 k\u00f6ppum.Eir\u00edkr helsingr haf\u00f0i dreka mikinn, vel skipa\u00f0anherm\u00f6nnum. Menn v\u00e1ru ok komnir til Hrings konungsaf \u00deelam\u00f6rk, er kappar v\u00e1ru ok h\u00f6f\u00f0u minnstyfirl\u00e1t, \u00fev\u00ed at \u00feeir \u00fe\u00f3ttu vera dragm\u00e1lir ok t\u00f3mm\u00e1lir.\u00deessir v\u00e1ru \u00fea\u00f0an: \u00deorkell \u00fer\u00e1i, \u00deorleifr goti, Haddrhar\u00f0i, Grettir rangi, Hr\u00f3aldr t\u00e1. S\u00e1 ma\u00f0r var enn kominntil Hrings konungs, er h\u00e9t R\u00f6gnvaldr h\u00e1i e\u00f0a Ra\u00f0bar\u00f0rhnefi, allra kappa mestr. Hann var fremstr \u00ed rananum,ok n\u00e6st honum v\u00e1ru \u00feeir Tryggvi ok L\u00e6sir,ok \u00fati Alrekssynir ok Yngvi. \u00de\u00e1 v\u00e1ru \u00deilirnir, er allirvildu s\u00edzt hafa ok hug\u00f0u litla li\u00f0semd mundu at vera.\u00deeir v\u00e1ru bogmenn miklir."}}