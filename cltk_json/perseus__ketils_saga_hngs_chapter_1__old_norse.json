{"originalTitle": "Ketils_Saga_H\u00e6ngs_Chapter_1", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Ketils_Saga_H\u00e6ngs_Chapter_1", "text": {"0": "HALLBJ\u00d6RN h\u00e9t ma\u00f0r. Hann var kalla\u00f0r h\u00e1lftr\u00f6ll.Hann var sonr \u00dalfs ins \u00f3arga. Hann bj\u00f3 \u00ed eyjunniHrafnistu. H\u00fan liggr fyrir Raumsdal. Hann var r\u00edkrma\u00f0r ok mj\u00f6k fyrir \u00feeim b\u00e6ndunum nor\u00f0r \u00feangat.Hann var kv\u00e1nga\u00f0r ma\u00f0r ok \u00e1tti \u00feann son, er Ketillh\u00e9t. Hann var mikill vexti ok karlmannligr ma\u00f0r okekki v\u00e6nn.En \u00feegar Ketill var nokkurra vetra gamall, lag\u00f0isthann \u00ed eldah\u00fas. \u00deat \u00fe\u00f3tti \u00fe\u00e1 r\u00f6skum m\u00f6nnum athl\u00e6gi,er sv\u00e1 ger\u00f0i. \u00deat var vandi Ketils, \u00fe\u00e1 hann sat vi\u00f0 eld,at hann haf\u00f0i a\u00f0ra h\u00f6nd \u00ed h\u00f6f\u00f0i s\u00e9r, en me\u00f0 annarriskara\u00f0i hann \u00ed eldinn fyrir kn\u00e9 s\u00e9r. Hallbj\u00f6rn ba\u00f0hann eigi hafa h\u00f6nd \u00ed h\u00f6f\u00f0i s\u00e9r ok sag\u00f0i, at \u00fe\u00e1 mundibatna me\u00f0 \u00feeim. Ketill svarar engu. Hann hvarf \u00edburtu nokkuru s\u00ed\u00f0ar ok var \u00ed burtu \u00ferj\u00e1r n\u00e6tr. \u00de\u00e1kom hann heim ok haf\u00f0i st\u00f3l \u00e1 baki s\u00e9r. Hann varvel gerr. Hann gaf hann m\u00f3\u00f0ur sinni ok kve\u00f0st hennimeiri \u00e1st eiga at launa en f\u00f6\u00f0ur s\u00ednum.\u00deat var einn t\u00edma um sumarit, ve\u00f0rdag g\u00f3\u00f0an, atHallbj\u00f6rn l\u00e9t aka heyi, ok l\u00e1 mikit undir. Hallbj\u00f6rngekk \u00fe\u00e1 \u00ed eldask\u00e1lann til Ketils ok m\u00e6lti: \"N\u00fa v\u00e6rir\u00e1\u00f0, fr\u00e6ndi, at duga vel ok aka heyi \u00ed dag, \u00fev\u00ed at allireru \u00ed \u00f6nn n\u00fdtir.\" Ketill spratt \u00fe\u00e1 upp ok gekk \u00fat.Hallbj\u00f6rn fekk honum tv\u00e1 eyki ok eina konu til verks.Ekr hann n\u00fa heyi til gar\u00f0s ok gengr at sv\u00e1 r\u00f6skliga, at\u00e1tta ur\u00f0u undan at hla\u00f0a um s\u00ed\u00f0ir, ok \u00fe\u00f3ttust \u00fe\u00f3 allirn\u00f3g hafa at gera. En er kveld kom, var borgit \u00f6llu heyinu,enda v\u00e1ru \u00fe\u00e1 sprungnir b\u00e1\u00f0ir eykirnir. Hallbj\u00f6rnm\u00e6lti \u00fe\u00e1: \"N\u00fa \u00feykki m\u00e9r r\u00e1\u00f0, fr\u00e6ndi, at \u00fe\u00fa takir vi\u00f0fj\u00e1rvar\u00f0veizlu, \u00fev\u00ed at \u00fe\u00fa ert n\u00fa ungr ok upprennandiok til alls vel f\u00e6rr, en ek gerumst gamall ok stir\u00f0rok til einkis meir.\" Ketill kva\u00f0st eigi \u00feat vilja. Hallbj\u00f6rngaf honum \u00fe\u00e1 \u00f6xi eina har\u00f0la st\u00f3ra ok mj\u00f6kbitrliga ok fur\u00f0u gott v\u00e1pn. Hann m\u00e6lti: \"Einn ers\u00e1 hlutr, fr\u00e6ndi, at ek vara \u00feik mest vi\u00f0, at \u00feegar degier sett, vil ek, at \u00fe\u00fa s\u00e9rt l\u00edtt \u00fati, ok \u00fe\u00f3 allra helzt, at\u00fe\u00fa gangir eigi nor\u00f0r \u00e1 eyna fr\u00e1 b\u00e6num.\" Margt gl\u00f3sa\u00f0iHallbj\u00f6rn \u00fe\u00e1 fyrir Katli, syni s\u00ednum.Bj\u00f6rn er ma\u00f0r nefndr. Hann bj\u00f3 skammt \u00fea\u00f0an.Hann haf\u00f0i \u00feat jafnan lagt \u00ed vanda at d\u00e1ra Ketil okkalla\u00f0i hann Ketil Hrafnistuf\u00edfl. Bj\u00f6rn reri jafnan \u00e1sj\u00f3 til fiska. \u00deat var einn dag, at hann var r\u00f3inn, atKetill t\u00f3k einn fiskib\u00e1t ok va\u00f0 ok \u00f6ngul ok reri ut \u00e1mi\u00f0 ok sat til fiska. \u00dear var Bj\u00f6rn fyrir. Ok er \u00feeir s\u00e1uKetil, hl\u00f3gu \u00feeir mj\u00f6k ok d\u00e1ru\u00f0u hann fast. GekkBj\u00f6rn enn mest fyrir \u00feessu, sem hann var vanr. \u00deeirfisku\u00f0u vel, en Ketill dr\u00f3 eina l\u00f6ngu, heldr kostilla, enekki fleira fiska. En er \u00feeir Bj\u00f6rn h\u00f6f\u00f0u hla\u00f0it, kipptu\u00feeir upp vei\u00f0arf\u00e6rum s\u00ednum ok bjuggust heim, oksv\u00e1 ger\u00f0i Ketill. \u00deeir hl\u00f3gu \u00fe\u00e1 at honum. Ketill m\u00e6lti\u00fe\u00e1: \"Nu vil ek leggja af vi\u00f0 y\u00f0r alla m\u00edna vei\u00f0i, okskal s\u00e1 y\u00f0ar eiga, sem fyrst n\u00e1ir.\" Hann \u00fer\u00edfr \u00fe\u00e1 uppl\u00f6nguna ok sendi \u00e1 skip \u00feeira. Langan kom vi\u00f0 eyratBirni b\u00f3nda sv\u00e1 hart, at haussinn lamdist, en Bj\u00f6rnhraut \u00fatbyr\u00f0is ok \u00feegar \u00ed kaf ok kom aldri upp s\u00ed\u00f0an.\u00de\u00e1 reru hinir at landi ok sv\u00e1 hv\u00e1rirtveggju. F\u00e1tt gafHallbj\u00f6rn s\u00e9r at \u00feessu.Eitt kveld eptir dagsetr t\u00f3k Ketill \u00f6xi s\u00edna \u00ed h\u00f6nds\u00e9r ok gekk nor\u00f0r \u00e1 eyna. En er hann var kominn eigiallskammt \u00ed burt fr\u00e1 b\u00e6num, s\u00e9r hann dreka einnflj\u00faga at s\u00e9r nor\u00f0an \u00f3r bj\u00f6rgunum. Hann haf\u00f0i lykkjuok spor\u00f0 sem ormr, en v\u00e6ngi sem dreki. Eldr \u00fe\u00f3ttihonum brenna \u00f3r augum hans ok gini. Eigi \u00fe\u00f3ttistKetill sl\u00edkan fisk s\u00e9t hafa e\u00f0a nokkura \u00f3v\u00e6tti a\u00f0ra, \u00fev\u00edat hann vildi heldr eiga at verjast fj\u00f6lda manna. Drekisj\u00e1 s\u00f3tti at honum, en Ketill var\u00f0ist me\u00f0 \u00f6xinni velok karlmannliga. Sv\u00e1 gekk lengi, allt \u00fear til at Ketill gath\u00f6ggvit \u00e1 lykkjuna ok \u00fear \u00ed sundr drekann. Datt hann\u00fe\u00e1 ni\u00f0r dau\u00f0r. S\u00ed\u00f0an gekk Ketill heim, ok var fa\u00f0irhans \u00fati \u00ed t\u00fani ok heilsar vel syni s\u00ednum ok spur\u00f0i,hv\u00e1rt hann hef\u00f0i vi\u00f0 nokkura glettiv\u00e6tti varr or\u00f0itnor\u00f0r \u00e1 eynni. Ketill svarar: \"Ekki kann ek at f\u00e6ra \u00edfr\u00e1sagnir, hvar ek s\u00e9 fiska renna, en satt var \u00feat, atsundr hj\u00f3 ek einn h\u00e6ng \u00ed mi\u00f0ju, hverr sem hrygnunavei\u00f0ir fr\u00e1.\" Hallbj\u00f6rn svarar: \"L\u00edtils mun \u00fe\u00e9r s\u00ed\u00f0arvert \u00feykkja um sm\u00e1hluti, er \u00fe\u00fa telr sl\u00edk kvikvendime\u00f0 sm\u00e1fiskum. Mun ek n\u00fa auka nafn \u00feitt ok kalla\u00feik Ketil h\u00e6ng.\" Settust \u00feeir n\u00fa um kyrrt.Elds\u00e6tinn var Ketill mj\u00f6k. Hallbj\u00f6rn s\u00f3tti mj\u00f6k vei\u00f0iskap,ok beiddist Ketill at fara me\u00f0 honum. En Hallbj\u00f6rnkva\u00f0 honum makara at sitja vi\u00f0 elda en vera \u00edsj\u00f3f\u00f6rum. En er Hallbj\u00f6rn kom til skips, var Ketill\u00fear fyrir, ok kunni Hallbj\u00f6rn \u00fe\u00e1 eigi at reka hannaptr. Gekk Hallbj\u00f6rn \u00fe\u00e1 fyrir framstafn \u00e1 ferjunni, enba\u00f0 Ketil ganga fyrir skut ok setja \u00e1. Ketill ger\u00f0i sv\u00e1,ok gekk hvergi. Hallbj\u00f6rn m\u00e6lti: \"\u00d3l\u00edkr ertu fr\u00e6ndum\u00fe\u00ednum, ok seint \u00e6tla ek, at afl ver\u00f0i \u00ed \u00fe\u00e9r. En ekvar vanr, \u00e1\u00f0r en ek eltumst, at setja einn ferjuna.\"Ketill reiddist \u00fe\u00e1 ok hratt fram ferjunni sv\u00e1 hart, atHallbj\u00f6rn hraut fallinn \u00fat \u00e1 fj\u00f6rugrj\u00f3tit, en ferjanst\u00f6\u00f0va\u00f0ist ekki fyrri en \u00fat \u00e1 sj\u00f3. Hallbj\u00f6rn m\u00e6lti \u00fe\u00e1:\"L\u00edtt l\u00e6tr \u00fe\u00fa mik nj\u00f3ta fr\u00e6ndsemi fr\u00e1 \u00fe\u00e9r, er \u00fe\u00fa viltbrj\u00f3ta bein \u00ed m\u00e9r, en \u00feat vil ek n\u00fa tala, at ek \u00e6tla,at \u00fe\u00fa s\u00e9rt n\u00f3gu sterkr, \u00fev\u00ed at ek vilda n\u00fa reyna afl\u00feitt, ok st\u00f3\u00f0 ek vi\u00f0 sem ek gat fastast, en \u00fe\u00fa settirfram sem \u00e1\u00f0r. \u00deykki m\u00e9r g\u00f3\u00f0 sonareign \u00ed \u00fe\u00e9r.\"Fara \u00feeir n\u00fa \u00ed vei\u00f0ist\u00f6\u00f0. Hallbj\u00f6rn g\u00e6tti sk\u00e1la, enKetill reri \u00e1 sj\u00f3. Hann komst vi\u00f0 st\u00f3r f\u00f6ng. \u00de\u00e1 reruat honum tveir menn allv\u00edgligir. \u00deeir b\u00e1\u00f0u hann l\u00e1talaus f\u00f6ngin. En Ketill neitar \u00fev\u00ed ok spur\u00f0i \u00fe\u00e1 at nafni.Annarr kve\u00f0st heita H\u00e6ngr, en annarr Hrafn, ok verabr\u00e6\u00f0r. \u00deeir s\u00f3ttu at honum, en Ketill var\u00f0ist me\u00f0 kylfuok sl\u00f3 H\u00e6ng fyrir bor\u00f0 ok drap hann sv\u00e1, en Hrafnreri \u00e1 burt. Ketill f\u00f3r heim til sk\u00e1la s\u00edns, ok gekk fa\u00f0irhans \u00e1 m\u00f3t honum ok spur\u00f0i, hv\u00e1rt hann hef\u00f0i nokkutfundit manna um daginn. Ketill kve\u00f0st fundit hafabr\u00e6\u00f0r tv\u00e1, H\u00e6ng ok Hrafn. Hallbj\u00f6rn m\u00e6lti: \"Hversuf\u00f3ru skipti y\u00f0ur? En gerla veit ek deili \u00e1 \u00feeim. \u00deeireru hraustir menn ok eru \u00fatl\u00e6gir \u00f3r bygg\u00f0inni fyrir\u00f3spektir s\u00ednar.\" Ketill kve\u00f0st hafa drepit H\u00e6ng fyrirbor\u00f0, en Hrafn hef\u00f0i fl\u00fait. Hallbj\u00f6rn m\u00e6lti: \"Gjarnertu, fr\u00e6ndi, \u00e1 st\u00f3rfiskana, ok \u00fev\u00ed er \u00fe\u00f3 vel til funditum nafn \u00feitt.\" Annan dag f\u00f3ru \u00feeir heim me\u00f0 f\u00f6ngs\u00edn. \u00de\u00e1 var Ketill ellefu vetra, ok batna\u00f0i n\u00fa fr\u00e6ndsemi\u00feeira."}}