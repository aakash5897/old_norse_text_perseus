{"originalTitle": "G\u00f6ngu-Hr\u00f3lfs_Saga_Chapter_32", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "G\u00f6ngu-Hr\u00f3lfs_Saga_Chapter_32", "text": {"0": "En \u00feegar menn v\u00e1ru \u00ed svefni, st\u00f3\u00f0 Hr\u00f3lfr upp mj\u00f6khlj\u00f3\u00f0liga. Hann gekk \u00feangat, sem D\u00falcifal var, ok st\u00e9\u00e1 bak honum ok rei\u00f0 til \u00feess, er hann kom til Hreggvi\u00f0arhaugs. Tunglslj\u00f3s var bjart. Hr\u00f3lfr st\u00e9 af hestinumok gekk upp \u00e1 hauginn. Hann s\u00e9r, hvar Hreggvi\u00f0r konungrsitr utan undir hauginum ok horfir m\u00f3t tunglinuok kva\u00f0:\"Gle\u00f0st Hreggvi\u00f0raf g\u00f3\u00f0ri f\u00f6rHr\u00f3lfs ins hugdjarfahingat til landa.Mun rekkr s\u00e1r\u00e6sis hefna\u00e1 Eirekiok \u00f6llum \u00feeim.Gle\u00f0st Hreggvi\u00f0raf Gr\u00edms dau\u00f0a,\u00de\u00f3r\u00f0ar ok \u00fear me\u00f0\u00ferj\u00f3ta l\u00edfstundir.Mun flokkr sj\u00e1fjanda minnafyrir Hr\u00f3lfihn\u00edga ver\u00f0a.Gle\u00f0st Hreggvi\u00f0r\u00fe\u00e1 Hr\u00f3lfr f\u00e6rungrar meyjar,Ingiger\u00f0ar.Mun H\u00f3lmgar\u00f0ihilmir st\u00fdra,Sturlaugs sonr.Standi kv\u00e6\u00f0i.\"Gekk \u00fe\u00e1 fram Hr\u00f3lfr ok kvaddi hann vir\u00f0uliga. Konungrt\u00f3k vel kve\u00f0ju hans ok spur\u00f0i, hversu honumgengi til. Hr\u00f3lfr segir: \"Gerla munu\u00f0 \u00fe\u00e9r \u00feat vita\u00feykkjast, \u00fe\u00f3tt ek segi \u00fear eigi af, en \u00feungt hefir ossorrostan veitt h\u00e9r til sakir \u00feess mikla mannska\u00f0a, erv\u00e9r h\u00f6fum fengit, ok er y\u00f0r n\u00fa til leggja nokkurg\u00f3\u00f0 r\u00e1\u00f0, at oss ver\u00f0i li\u00f0semd at.\" Hreggvi\u00f0r m\u00e6lti:\"N\u00fa \u00feykki m\u00e9r g\u00f3\u00f0 efni \u00ed, at \u00fe\u00fa munir geta hefnt m\u00edn,ok mun \u00fe\u00e9r sigrs au\u00f0it ver\u00f0a, \u00fe\u00f3tt \u00f3l\u00edkligt \u00feykki. H\u00e9reru tv\u00e6r byttur, er \u00fe\u00fa skalt vi\u00f0 taka ok skenkja \u00f6llum\u00fe\u00ednum m\u00f6nnum af annarri, \u00feegar \u00feeir vakna \u00ed morgin,en af inni minni byttunni skuli\u00f0 \u00feit Stefnir drekka,ok mun ykkr \u00fea\u00f0an af engi hlutr at \u00e1skilna\u00f0i ver\u00f0a.Kann ek \u00fe\u00e9r \u00feat at segja, at Stefnir \u00e6tlar s\u00e9r Ingiger\u00f0i,d\u00f3ttur m\u00edna, \u00feegar hann s\u00e1 fegr\u00f0 hennar, en eigi \u00deorgn\u00fd,f\u00f6\u00f0ur s\u00ednum, e\u00f0a \u00fe\u00e9r. N\u00fa ann ek \u00fe\u00e9r at nj\u00f3tahennar, enda mun Stefni \u00feat vel l\u00edka, er \u00fe\u00fa vilt veral\u00e1ta, \u00feegar \u00feit hafi\u00f0 af byttunni drukkit. H\u00e9r er okkn\u00edfr ok belti, er ek vil gefa \u00fe\u00e9r, ok munu eigi \u00fev\u00edl\u00edkirgripir \u00e1 Nor\u00f0rl\u00f6ndum finnast. Skaltu \u00feeim einummanni gefa \u00feat, er \u00fe\u00fa \u00feykkist mikit gott eiga upp atunna, en n\u00fa munum vit h\u00e9r skilja at sinni ok aldris\u00ed\u00f0an sj\u00e1st. Skaltu n\u00fa hauginn aptr byrgja, sem ek hefi\u00fe\u00e9r \u00e1\u00f0r fyrir sagt. Ber \u00fe\u00fa kve\u00f0ju m\u00edna Ingiger\u00f0i, d\u00f3tturminni. Vildi ek til \u00fe\u00edn hyrfi \u00f6ll s\u00fa hreysti ok hamingja,er m\u00e9r hefir \u00e1\u00f0r fylgt. Far n\u00fa heill ok vel, gangi \u00fe\u00e9rallir hlutir eptir \u00f3skum.\"S\u00ed\u00f0an f\u00f3r Hreggvi\u00f0r \u00f6fugr inn \u00ed hauginn, en Hr\u00f3lfrbyrg\u00f0i aptr hauginn, sem honum var bo\u00f0it, ok st\u00e9s\u00ed\u00f0an \u00e1 D\u00falcifal ok sneri heimlei\u00f0is. En er hann varmj\u00f6k kominn at herb\u00fa\u00f0um, f\u00f3r Stefnir \u00fear \u00ed m\u00f3ti honumme\u00f0 alv\u00e6pni mj\u00f6k rei\u00f0iligr ok m\u00e6lti: \"Illa hefir\u00fe\u00fa gert, Hr\u00f3lfr, er \u00fe\u00fa hefir gengit \u00ed Hreggvi\u00f0ar haugok vilt \u00fe\u00e9r einum fr\u00e6g\u00f0a ok hyggst \u00fear me\u00f0 at f\u00e1 Ingiger\u00f0arkonungsd\u00f3ttur, en \u00feat er \u00fe\u00f3 eigi \u00feess v\u00edsara.\"Hr\u00f3lfr segir: \"Enga fr\u00e6g\u00f0 hefi ek \u00ed \u00feessu unnit, \u00fe\u00f3ttek hafi v\u00ed\u00f0ara farit n\u00e1ttlengis heldr en \u00fe\u00fa. Hefi ekengan hug \u00e1 \u00feat lagt, at ek mundi konungsd\u00f3ttur f\u00e1.Mun s\u00e1 hennar nj\u00f3ta, er lagit ver\u00f0r, hvat er hverrgihugsar.\" Segir Hr\u00f3lfr \u00fe\u00e1 Stefni af sinni fer\u00f0 til haugsinsok s\u00fdndi honum bytturnar. Settust \u00feeir \u00fe\u00e1 ni\u00f0r okdrukku af byttunni, ok \u00fe\u00f3ttust \u00feeir vi\u00f0 \u00feann drykkmikit styrkna. Ger\u00f0ist Stefnir \u00fe\u00e1 bl\u00ed\u00f0r vi\u00f0 Hr\u00f3lf oksegir honum makligast at nj\u00f3ta Ingiger\u00f0ar, -- \"ok er\u00feat sannligra, at \u00fe\u00fa f\u00e1ir hennar heldr en fa\u00f0ir minn,sv\u00e1 gamall sem hann er.\" Gengu \u00feeir s\u00ed\u00f0an til herb\u00fa\u00f0asinna ok sv\u00e1fu \u00feat, er n\u00e6tr var eptir.\u00c1rla um morgin vakti Hr\u00f3lfr li\u00f0 sitt ok skenkti \u00f6llumaf byttunni, en \u00feegar hverr haf\u00f0i af drukkit, kenndiengi sinna s\u00e1ra, \u00fe\u00f3tt \u00e1\u00f0r v\u00e6ri \u00f3f\u00e6rir, \u00feegar setzt haf\u00f0ime\u00f0 \u00feeim. Eggju\u00f0u \u00feeir mest, at berjast skyldi, er \u00e1\u00f0rvildu har\u00f0ast fl\u00fdja. M\u00f6ndull s\u00e1 \u00ed byttuna ok segir sl\u00edkahluti vinsamliga, -- \"en \u00fe\u00f3 vil ek ekki \u00feetta \u00f6l drekka.Mega \u00fev\u00ed allir \u00f3gurliga fram ganga, at oss kemr g\u00f3\u00f0 dagveizla,\u00e1\u00f0r en sj\u00e1 dagr er \u00fati, en \u00fe\u00f3 munu \u00feeir t\u00ed\u00f0endisegja kunna.\" Herkl\u00e6ddust n\u00fa allir ok bjuggu sik tilorrostu. M\u00f6ndull m\u00e6lti \u00fe\u00e1: \"N\u00fa mun s\u00e1 dagr kominn,Hr\u00f3lfr, er \u00fe\u00fa munt \u00feurfa k\u00e1pu \u00feinnar. Er h\u00e9r einbr\u00fan silkiblaka, er \u00fe\u00fa skalt setja innan undir k\u00e1pugr\u00edmunaok aldri henni fr\u00e1 andlitinu l\u00e9tta, \u00fe\u00f3 at \u00fe\u00e9rkunni heitt at ver\u00f0a.\" Hr\u00f3lfr t\u00f3k vi\u00f0 bl\u00f6kunni ok bj\u00f3sv\u00e1 um sem dvergr sag\u00f0i fyrir. F\u00f3ru \u00feeir n\u00fa til v\u00edgvallarok fylktu li\u00f0i s\u00ednu ok s\u00fdndu sik b\u00fana at berjast.T\u00f3ku \u00feeir s\u00e9r annan orrostusta\u00f0, \u00fev\u00ed at s\u00e1 inn samim\u00e1tti eigi vera fyrir valfalli. M\u00f6ndull gengr tysvar rangs\u00e6liskringum valinn. Hann bl\u00e9s ok bl\u00edstra\u00f0i \u00ed allar\u00e6ttir ok \u00feuldi \u00fear forn fr\u00e6\u00f0i yfir ok sag\u00f0i \u00feann val\u00feeim eigi at meini ver\u00f0a mundu."}}