{"originalTitle": "Hr\u00f3lfs_Saga_Gautrekssonar_Chapter_22", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Gautrekssonar_Chapter_22", "text": {"0": "Ok eitthvert sinn er \u00feess vi\u00f0 getit, at \u00feau talast vi\u00f0Hr\u00f3lfr konungr ok drottning. H\u00fan spyrr, hv\u00e1rt hannskyti undan fer\u00f0inni vi\u00f0 \u00c1smund, f\u00f3stbr\u00f3\u00f0ur sinn, til\u00cdrlands. Hann kve\u00f0st v\u00edst \u00feat hafa gert. H\u00fan m\u00e6lti:\"\u00deat gerir \u00fe\u00fa illa, \u00fev\u00ed at eigi veit ek \u00feann mann, attu\u00e6ttir heldr s\u00e6mdar at leita en honum. Hefir hann y\u00f0rlengi vel fylgt ok \u00fej\u00f3nat kurteisliga ok verit me\u00f0 y\u00f0r\u00ed margri hreystifer\u00f0 ok \u00feolat me\u00f0 y\u00f0r b\u00e6\u00f0i bl\u00edtt okstr\u00edtt ok reynzt jafnan inn vaskasti ma\u00f0r.\" Konungrm\u00e6lti: \"Ekki ganga oss kv\u00e1nb\u00e6nir sv\u00e1 au\u00f0veldliga, \u00fe\u00f3tteigi s\u00e9 vi\u00f0 sl\u00edka heljarmenn at eiga sem er Hr\u00f3lfr \u00cdrakonungr.Munu v\u00e9r l\u00e9tta af um kv\u00e1nb\u00e6nir \u00feessar, e\u00f0ahvert r\u00e1\u00f0 s\u00e9r \u00fe\u00fa til, er \u00fe\u00fa f\u00fdsir sv\u00e1 mj\u00f6k \u00feessar fer\u00f0ar,\u00feat er v\u00e6nast s\u00e9 til framkv\u00e6mdar um v\u00e1rt m\u00e1l?\"H\u00fankve\u00f0st \u00fear engi r\u00e1\u00f0 kunna til at leggja, kva\u00f0 \u00feat meirtakast mundu -- \"eptir au\u00f0nu ok tilstilli y\u00f0ru, herra,ef \u00fe\u00e9r komi\u00f0 fram fer\u00f0inni. Er \u00feat mitt r\u00e1\u00f0, at \u00fe\u00e9rhafi\u00f0 ekki mikit li\u00f0 til fer\u00f0ar \u00feessar. Vil ek, at \u00feeirsiti eptir Ketill ok Ingjaldr ok hafi\u00f0 \u00fe\u00e9r ekki li\u00f0 af\u00feeira r\u00edkjum, \u00fev\u00ed at \u00feeim mun \u00fer\u00e1tt \u00feykkja \u00feessi \u00fatbo\u00f0\u00e1 liggja. \u00de\u00f3rir j\u00e1rnskj\u00f6ldr, vil ek, at h\u00e9r s\u00e9 eptirtil landvarnar, me\u00f0an \u00fe\u00fa ert \u00ed bruttu. En \u00feit \u00c1smundrskulu\u00f0 fara ok hafa eigi meira en t\u00edu skip ok hundra\u00f0li\u00f0s \u00e1 hverju, en drekann it ellefta. \u00deykkjumst ek \u00featvita, ef ykkar aptrkv\u00e1ma seinkast, at \u00feeir Ketill okIngjaldr munu \u00fe\u00e1 eigi um kyrrt sitja. \u00deykki m\u00e9r okl\u00edkara, at y\u00f0var ver\u00f0i hefnt, ef \u00feess \u00fearf vi\u00f0, ef sl\u00edkirmenn lifa eptir sem \u00feeir eru.\" Hr\u00f3lfr konungr m\u00e6lti\u00fe\u00e1 til \u00c1smundar: \"N\u00fa me\u00f0 \u00fev\u00ed, f\u00f3stbr\u00f3\u00f0ir, at ek farime\u00f0 \u00fe\u00e9r fer\u00f0 \u00feessa, sl\u00edk sem h\u00fan ver\u00f0r, skaltu til vinnanokkut. M\u00e9r er sv\u00e1 flutt, at fa\u00f0ir \u00feinn eigi d\u00f3ttur fagra,\u00fe\u00e1 er Margr\u00e9t heitir. \u00deessa mey skaltu j\u00e1ta \u00ed m\u00edna forsj\u00e1til giftingar.\" \u00c1smundr l\u00e9zt \u00feat gjarna vilja, kve\u00f0st\u00fev\u00ed treystast, at konungr mundi miklu betr fyrir sj\u00e1en hann sj\u00e1lfr.Eptir \u00feetta hafa \u00feeir til\u00e6tlan \u00e1 um fer\u00f0 s\u00edna, ok atsumarmagni v\u00e1ru \u00feessi skip alb\u00fain ok \u00feat li\u00f0, semkonungi skyldi fylgja. \u00de\u00f3rir vildi fara fer\u00f0 \u00feessa, enkonungr vildi \u00feat eigi. \u00de\u00f3rir l\u00e9zt gera mundu s\u00edna fer\u00f0,sem honum l\u00edka\u00f0i, \u00feegar konungr v\u00e6ri \u00e1 brottu, enkva\u00f0st eigi skyldu vera \u00ed konungs f\u00f6runeyti, nema konungrvildi, ok l\u00edka\u00f0i honum illa, er hann skyldi eigir\u00e1\u00f0a fer\u00f0um s\u00ednum. Konungr ba\u00f0 hann hafa landr\u00e1\u00f0ok r\u00edkisstj\u00f3rn. \u00de\u00f3rir l\u00e9zt \u00feat hyggja, at Hr\u00f3lfr konungr\u00feyrfti meir a\u00f0ra umsj\u00e1, \u00e1\u00f0r hann k\u00e6mi aptr \u00f3r\u00feessari fer\u00f0, ok skildu \u00feeir vi\u00f0 nokkura f\u00e6\u00f0. Hr\u00f3lfrkonungr \u00e1tti enn annan ungan son vi\u00f0 drottningu,\u00feann er Eirekr h\u00e9t. Gautrekr, sonr Hr\u00f3lfs, var \u00fe\u00e1 ellefuvetra, er fa\u00f0ir hans f\u00f3r \u00f3r landi."}}