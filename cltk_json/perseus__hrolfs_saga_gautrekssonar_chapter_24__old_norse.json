{"originalTitle": "Hr\u00f3lfs_Saga_Gautrekssonar_Chapter_24", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Gautrekssonar_Chapter_24", "text": {"0": "N\u00fa er at segja fr\u00e1 Hr\u00f3lfi konungi. Hann gengr uppvi\u00f0 hundra\u00f0 manna ok \u00e6tlar \u00e1 fund konungsins. Ok er\u00feeir hafa litla hr\u00ed\u00f0 gengit, heyra \u00feeir \u00e1 sk\u00f3g brak ok\u00f3gurlig l\u00e6ti. \u00c1smundr t\u00f3k til or\u00f0a: \"Herra,\" segirhann, \"hvat l\u00e1tum heyrum vit?\" Konungr bi\u00f0r \u00fe\u00e1sta\u00f0 nema ok hugsa til, hvat l\u00e1tum vera mun, en \u00featkunni engi \u00feeira at skynja, utan \u00feeim \u00fe\u00f3tti mikit ok\u00f6skurligt at heyra til \u00feessa. Konungr m\u00e6lti: \"\u00deat hefi ekheyrt, at Englakonungr eigi d\u00fdr \u00feat, er s\u00e9 har\u00f0la mikitok grimmt ok illt vi\u00f0 at eiga. M\u00e1 vera, at eigi s\u00e9 alltaf tr\u00fana\u00f0i vi\u00f0 oss gert. N\u00fa vil ek, at \u00fe\u00e9r nemi\u00f0 h\u00e9rsta\u00f0 en ek vil, at vit \u00c1smundr gangim fram ok forvitnumst,hvat l\u00e1tum \u00feetta mun vera.\" \u00deeir gera sv\u00e1, oker \u00feeir hafa litla hr\u00ed\u00f0 gengit, sj\u00e1 \u00feeir d\u00fdrit, at \u00feat leikrs\u00e9r \u00ed sk\u00f3ginum. Le\u00f3 s\u00fdnir m\u00e1tt sinn ok kastar hala s\u00ednum\u00ed hring um eikrnar ok kippir sv\u00e1 upp me\u00f0 r\u00f3tum.S\u00ed\u00f0an gr\u00edpr hann me\u00f0 kl\u00f3num ok kastar \u00ed lopt upp,sem \u00fe\u00e1 er k\u00f6ttr leikr at fuglum. \u00c1smundr m\u00e6lti: \"Hv\u00edmun sj\u00e1 \u00f3fagna\u00f0r sv\u00e1 l\u00e1ta?\" Konungr m\u00e6lti: \"\u00deatmunda ek \u00e6tla, at \u00fev\u00ed mundi d\u00fdrit leikit vera, at \u00featmundi \u00e6rt vera \u00e1\u00f0r af drykk.\" \u00c1smundr m\u00e6lti: \"S\u00e9ek \u00feat, at aldri komumst vit fram fyrir \u00feessum \u00f3vin.\"Konungr m\u00e6lti: \"Vit skulum taka annat r\u00e1\u00f0. H\u00e9r \u00fataf veginum stendr einn h\u00e1r stofn. \u00dear er \u00fer\u00f6ngr sk\u00f3grfram at g\u00f6tunni. \u00dear skaltu fara upp \u00e1 stofninn ok standa\u00fear. Ek skal hafa \u00feik at agni vi\u00f0 d\u00fdrit, en skal fela mik\u00fear \u00ed hj\u00e1, ok \u00fe\u00e1 er d\u00fdrit geysist fram at \u00fe\u00e9r, \u00fe\u00e1 skaltuhlaupa \u00fat \u00ed sk\u00f3ginn, en ek mun vita, at ek f\u00e1i nokkutf\u00e6ri \u00e1 \u00fev\u00ed. \u00de\u00e6tti m\u00e9r vera mega, at \u00feat festi sik \u00ed sk\u00f3ginum,\u00fev\u00ed at hann er mj\u00f6k \u00fer\u00f6ngr. \u00de\u00fa skalt hr\u00edna sem\u00fe\u00fa m\u00e1tt h\u00e6st ok l\u00edkast sv\u00edni, \u00fev\u00ed at \u00feat m\u00e1 hann me\u00f0engu m\u00f3ti heyra, ok \u00feat eitt veit ek hann \u00f3ttast. S\u00fa erhans n\u00e1tt\u00fara.\" \u00c1smundr ger\u00f0i sv\u00e1 sem konungr bau\u00f0.N\u00fa ferr \u00feetta eptir \u00fev\u00ed, sem konungr gat til, at \u00feegarer d\u00fdrit s\u00e1 manninn, hleypr \u00feat at me\u00f0 \u00e1kef\u00f0 okgrimmleik ok \u00feegar fram \u00ed millum eikanna. \u00c1smundrgerir sem honum var bo\u00f0it, hr\u00edn sem hann m\u00e1 h\u00e6st.Ok er d\u00fdrit heyrir \u00feessi l\u00e6ti, nemr \u00feat sta\u00f0 ok breg\u00f0rh\u00f6f\u00f0inu milli f\u00f3ta s\u00e9r ok \u00fer\u00f6ngvir me\u00f0 leggjunum ateyrum s\u00e9r sv\u00e1 fast, at hann vildi eigi sv\u00ednshr\u00edninn heyra.Hr\u00f3lfr konungr hlj\u00f3p \u00fe\u00e1 upp ok hj\u00f3 me\u00f0 sver\u00f0inu ok\u00ed sundr hrygg d\u00fdrsins fyrir framan mja\u00f0mirnar, okdeyr d\u00fdrit \u00feegar \u00ed sta\u00f0. Ok er \u00feetta s\u00e1 \u00feeir br\u00e6\u00f0r, Sigur\u00f0rok B\u00e1r\u00f0r, hlaupa \u00feeir heim til hallarinnar, sem\u00feeir mega skj\u00f3tast, ok segja Ellu konungi \u00feenna innf\u00e1heyr\u00f0a atbur\u00f0, hversu Hr\u00f3lfr konungr haf\u00f0i d\u00fdritunnit, \u00feat er \u00feeir \u00e6tlu\u00f0u, at ekki mundi bella. Konungrspur\u00f0i, hversu \u00feetta hef\u00f0i at borit, en \u00feeir s\u00f6g\u00f0uallt sem farit haf\u00f0i. Konungr ver\u00f0r \u00feeim st\u00f3rliga rei\u00f0rfyrir s\u00ednar tiltekjur ok kva\u00f0 eigi \u00feeira f\u00e6ri at \u00fereytahamingju vi\u00f0 Hr\u00f3lf konung ok l\u00e9t taka \u00fe\u00e1 b\u00e1\u00f0a oksetja \u00ed b\u00f6nd, en Ella konungr sj\u00e1lfr ferr \u00ed m\u00f3ti Hr\u00f3lfikonungi me\u00f0 miklu li\u00f0i ok kva\u00f0 l\u00edkligt, at Hr\u00f3lfr konungr\u00e6tla\u00f0i \u00feetta af hans velr\u00e6\u00f0um vera, er \u00feessir mennh\u00f6f\u00f0u \u00e1 hendr tekizt.Eptir dr\u00e1p d\u00fdrsins sn\u00faa \u00feeir \u00c1smundr ok Hr\u00f3lfrkonungr aptr til manna sinna, ok m\u00e6lti Hr\u00f3lfr konungr:\"V\u00e9r skulum fara, sem v\u00e9r h\u00f6fum \u00e1\u00f0r \u00e6tlat, \u00fev\u00edat ek hygg, at \u00feetta s\u00e9 eigi r\u00e1\u00f0 Ellu konungs, ok \u00feat erm\u00edn \u00e6tlan, at honum \u00feykki mikill ska\u00f0i at d\u00fdrinu, okvil ek sj\u00e1lfr segja honum.\" \u00deeir fara n\u00fa \u00fear til, er \u00feeirkoma fram \u00f3r sk\u00f3gi ok geta at l\u00edta, at mikit fj\u00f6lmenniferr \u00ed m\u00f3ti \u00feeim. \u00deat var vel b\u00fait at v\u00e1pnum. \u00deeir\u00feykkjast n\u00fa vita, at \u00f3fri\u00f0r mun vera. \u00de\u00e1 m\u00e6lti Hr\u00f3lfrkonungr: \"Annathv\u00e1rt er n\u00fa, at konungr \u00feessi er fullrupp fl\u00e6r\u00f0ar ok undirhyggju ok hefir \u00feetta hugsat \u00feegar\u00ed fyrstu at sv\u00edkja oss me\u00f0 n\u00ed\u00f0ingskap, e\u00f0a elligar er\u00feetta ekki hans r\u00e1\u00f0, ok hafi nokkurir v\u00e1ndir menn \u00feettatekizt \u00e1 hendr ok gert \u00feetta til \u00f3vinganar v\u00e1r \u00ed milli,ok \u00feat munda ek hvergi s\u00ed\u00f0r \u00e6tla. Gerum oss n\u00fa semtraustasta ok g\u00f6ngum djarfliga \u00ed m\u00f3ti \u00feeim ok l\u00e1tumengan bilsbug \u00e1 oss sj\u00e1, hv\u00e1rt sem \u00feeir vilja oss gotte\u00f0a illt, ok ef \u00feess \u00fearf vi\u00f0, deyjum heldr vi\u00f0 s\u00e6mden lifum vi\u00f0 sk\u00f6mm.\" \u00deeir her\u00f0a \u00fe\u00e1 hugina ok b\u00e1\u00f0u\u00feann aldri \u00fer\u00edfast, er eigi dyg\u00f0i sem m\u00e6tti. \u00deeir f\u00f3rume\u00f0 fylktu li\u00f0i. Hr\u00f3lfr konungr f\u00f3r \u00ed mi\u00f0ri fylkingusinni ok haf\u00f0i bert sver\u00f0it Risanaut, ok l\u00e9tu allv\u00edgmannliga.Ok er \u00feetta s\u00e9r Ella konungr, l\u00e6tr hann breg\u00f0a uppfri\u00f0skildi ok r\u00ed\u00f0r sj\u00e1lfr \u00ed m\u00f3t Hr\u00f3lfi konungi ok fagnarhonum vel ok endrn\u00fdjar \u00fe\u00e1 enn bo\u00f0it vi\u00f0 Hr\u00f3lfkonung. Ok er Hr\u00f3lfr konungr s\u00e9r bl\u00ed\u00f0u brag\u00f0 \u00e1 Ellukonungi, tekr hann \u00fev\u00ed vel, fara \u00fe\u00e1 allir saman til borgar,er \u00fear fyrirb\u00fainn inn bezti fagna\u00f0r ok har\u00f0la f\u00f6grveizla. Talast konungar \u00fe\u00e1 vi\u00f0. Hr\u00f3lfr konungr m\u00e6lti:\"Ek vil y\u00f0r kunnigt gera, at v\u00e9r munum hafa unnity\u00f0r mikinn ska\u00f0a \u00ed \u00fev\u00ed, at ek drap d\u00fdr eitt, \u00feat semm\u00e9r er sv\u00e1 flutt, at y\u00f0r muni sv\u00e1 mikill ska\u00f0i atvera. En me\u00f0 \u00fev\u00ed at ek \u00fe\u00f3ttumst eiga hendr m\u00ednarat verja, \u00fe\u00e1 ger\u00f0um v\u00e9r af \u00fev\u00ed \u00feetta, en fyrir utan allanm\u00f3t\u00fer\u00f3a vi\u00f0 y\u00f0r; en allt \u00feat, sem \u00fe\u00e9r \u00feykkir \u00ed \u00feessumisbo\u00f0it, \u00fe\u00e1 vil ek sv\u00e1 b\u00e6ta, at y\u00f0r megi vel l\u00edka.\"Ella konungr svarar: \"S\u00fdni \u00fe\u00e9r \u00ed \u00feessu sem m\u00f6rgu \u00f6\u00f0rusanna vizku, at \u00fe\u00e9r bj\u00f3\u00f0i\u00f0 b\u00e6tr fyrir \u00feat, er a\u00f0rir \u00e6tti\u00fe\u00e9r at b\u00e6ta. En sakir \u00feess, at \u00fe\u00fa eignar eigi \u00feetta v\u00e1rri\u00f3dygg\u00f0, \u00fe\u00e1 vil ek \u00fe\u00e1 menn gefa undir y\u00f0varn d\u00f3m okrefsing, er \u00feessu eru valdandi,\" l\u00e9t s\u00ed\u00f0an s\u00e6kja \u00fe\u00e1br\u00e6\u00f0r, Sigur\u00f0 ok B\u00e1r\u00f0. V\u00e1ru \u00feeir b\u00e1\u00f0ir bundnir leiddirfyrir hann, ok s\u00f6g\u00f0u \u00feeir sj\u00e1lfir s\u00edna r\u00e1\u00f0ager\u00f0. Eptir \u00featba\u00f0 Ella konungr Hr\u00f3lf konung d\u00e6ma \u00feeira m\u00e1l e\u00f0ahvern dau\u00f0a, at hann vildi, at \u00feeir hef\u00f0i. Hr\u00f3lfr konungrsvara\u00f0i: \"\u00d6ll \u00feau l\u00f6gbrot, sem y\u00f0rir menn gera,\u00fe\u00e1 eigi \u00fe\u00e9r, herra, d\u00f3m \u00e1 \u00feeim, en ef \u00fe\u00e9r vildi\u00f0 nokkutgera fyrir minn b\u00e6narsta\u00f0, \u00fe\u00e1 vilda ek, at \u00fe\u00fa g\u00e6fir\u00feeim l\u00edf ok f\u00e6ri \u00feeir \u00ed brott \u00f3r \u00fe\u00ednu r\u00edki ok hef\u00f0u \u00feeir\u00feat fyrir sinn \u00f3tr\u00faleika.\" Ella konungr m\u00e6lti: \"\u00deat er\u00fe\u00f3 satt at segja, at f\u00e1ra konunga maki muntu vera \u00e1mildi \u00fe\u00edna, ok skal \u00feetta gerast eptir \u00fe\u00ednum vilja.\" L\u00e9tkonungr leysa \u00fe\u00e1 ok fekk \u00feeim skip ok f\u00e9 nokkut, okf\u00f3ru \u00feeir \u00f3r landi, ok eru \u00feeir \u00f3r \u00feessi s\u00f6gu.Eptir \u00feetta taka konungar tal me\u00f0 s\u00e9r, spyrr Ella konungreptir um fer\u00f0 Hr\u00f3lfs konungs, en hann segir honumallt eptir \u00fev\u00ed, sem \u00e6tlat var. Konungr kva\u00f0 \u00featvera heldr \u00f3v\u00e6nliga fer\u00f0, kva\u00f0 Hr\u00f3lf \u00cdrakonung veraheldr har\u00f0an ok illan vi\u00f0 at eiga ok ba\u00f0 Hr\u00f3lf konungeigi \u00e6tlast til \u00feessarar fer\u00f0ar \u00e1 \u00feessu sumri, bau\u00f0honum vi\u00f0 s\u00e9r at vera me\u00f0 hundra\u00f0 manna, en \u00feeir vista\u00f0iannat li\u00f0 hans \u00fear \u00e1 Englandi n\u00e6r s\u00e9r, ok \u00feetta bo\u00f0\u00feiggr Hr\u00f3lfr konungr. Haf\u00f0i Ella konungr \u00fear fyrir\u00e6tlanok alla tilskipun me\u00f0 kostna\u00f0i. Sitr Hr\u00f3lfr konungrn\u00fa \u00e1 Englandi vi\u00f0 \u00f6llu li\u00f0i s\u00ednu me\u00f0 mikilligle\u00f0i. Veitti konungr \u00feat it kappsamligasta. L\u00ed\u00f0r n\u00fasv\u00e1 fram um hr\u00ed\u00f0."}}