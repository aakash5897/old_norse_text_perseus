{"originalTitle": "S\u00f6gubrot_Af_Nokkurum_Fornkonungum_\u00cd_Dana-_Ok_Sv\u00edaveldi_Chapter_5", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "S\u00f6gubrot_Af_Nokkurum_Fornkonungum_\u00cd_Dana-_Ok_Sv\u00edaveldi_Chapter_5", "text": {"0": "Ok \u00ed \u00feann t\u00edma, er Haraldr konungr hildit\u00f6nn settist\u00ed r\u00edkin, Sv\u00ed\u00fej\u00f3\u00f0 ok Danm\u00f6rk, var s\u00e1 konungr \u00ed Rei\u00f0gotalandi,er h\u00e9t Hildibrandr ok var r\u00edkr konungr okherma\u00f0r mikill. Ok er hann t\u00f3k at eldast, settist hannat l\u00f6ndum. Hann \u00e1tti tvau b\u00f6rn. Sonr hans h\u00e9t Hildir,en Hildr d\u00f3ttir. H\u00fan var allra meyja fr\u00ed\u00f0ust ok skapst\u00f3rmj\u00f6k. Ok er konungr var mj\u00f6k gamall, t\u00f3k hann banas\u00f3tt.Ok er s\u00f3ttin t\u00f3k at honum at l\u00ed\u00f0a, heimtir hannson sinn til s\u00edn ok r\u00e9\u00f0 honum m\u00f6rg heilr\u00e6\u00f0i ok segir,at \u00feat var it fyrsta, at hann gifti systur s\u00edna langt \u00edbrott, ok \u00feat me\u00f0, at hann mi\u00f0la\u00f0i henni engan hlutaf j\u00f6r\u00f0um \u00ed landi s\u00ednu, ok \u00feat it \u00feri\u00f0ja, at hann fengihenni enga \u00fej\u00f3nunarmenn, at h\u00fan m\u00e6tti me\u00f0 valdihalda sik ok menn s\u00edna. \"Mun n\u00fa skilja v\u00e1rar samvistur.Halt ok s\u00f6mum vinum, sem ek hefi haft, er \u00fe\u00fa ertungr ma\u00f0r ok \u00fearft forsj\u00e1 at skipa r\u00edkit.\" Konungr anda\u00f0ist,en landsmenn stefna fj\u00f6lmennt \u00feing at landsl\u00f6gum.Ok \u00e1 \u00feinginu setja \u00feeir Hildi konungsson \u00ed h\u00e1s\u00e6tiok gefa honum konungs nafn; sverja \u00feeir honumhl\u00fd\u00f0ni, en hann \u00feeim landsl\u00f6g. Ok eptir \u00feat gerirhann veizlu mikla ok erfi eptir f\u00f6\u00f0ur sinn ok fagna\u00f0ar\u00f6lvinum s\u00ednum, gefr nafnb\u00e6tr \u00f6llum vinum s\u00ednumok r\u00edkism\u00f6nnum, sem fyrr h\u00f6f\u00f0u haft me\u00f0 gamlakonungi. Ok er skipat var r\u00edkit me\u00f0 \u00feessum h\u00e6tti, gengrHildr konungsd\u00f3ttir fyrir br\u00f3\u00f0ur sinn, l\u00fdtr honum okkve\u00f0r hann bl\u00ed\u00f0um or\u00f0um ok f\u00f6grum, talar ok...."}}