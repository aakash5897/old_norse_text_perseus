{"originalTitle": "Ragnars_Saga_Lo\u00f0br\u00f3kar_Ok_Sona_Hans_Chapter_13", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Ragnars_Saga_Lo\u00f0br\u00f3kar_Ok_Sona_Hans_Chapter_13", "text": {"0": "N\u00fa r\u00e1\u00f0a \u00feeir \u00feat me\u00f0 s\u00e9r, at \u00feeir skulu herja \u00ed Su\u00f0rr\u00edki.En Sigur\u00f0r ormr \u00ed auga, sonr hennar, f\u00f3r me\u00f0br\u00e6\u00f0rum s\u00ednum \u00ed hverja herf\u00f6r s\u00ed\u00f0an. \u00cd \u00feessi f\u00f6r leggja\u00feeir til hverrar borgar, er mikil er, ok unnu sv\u00e1, atekki st\u00f3\u00f0 vi\u00f0.Ok n\u00fa spyrja \u00feeir til einnar borgar \u00feeirar, at b\u00e6\u00f0ivar mikil ok fj\u00f6lmenn ok har\u00f0ger. Ok n\u00fa segir \u00cdvarr,at hann vill \u00fear til stefna. Ok \u00feat var ok sagt, hvat s\u00faborg h\u00e9t ok hverr fyrir r\u00e6\u00f0r. En s\u00e1 h\u00f6f\u00f0ingi var kalla\u00f0rV\u00edfill. Af hans nafni var borgin k\u00f6llu\u00f0 V\u00edfilsborg. N\u00fafara \u00feeir sv\u00e1 herskildi yfir, at \u00feeir ey\u00f0a allar borgir, erfyrir ur\u00f0u, \u00fear til er \u00feeir k\u00f3mu til V\u00edfilsborgar. H\u00f6f\u00f0inginnvar eigi heima \u00ed borg sinni ok mikit li\u00f0 me\u00f0 honum.N\u00fa setja \u00feeir upp b\u00fa\u00f0ir s\u00ednar \u00e1 v\u00f6llum \u00feeim, erhj\u00e1 borginni v\u00e1ru, ok eru \u00ed kyrr\u00f0um \u00feann dag, er \u00feeirk\u00f3mu til borgarinnar, ok h\u00f6f\u00f0u m\u00e1l af borgarm\u00f6nnum.\u00deeir bu\u00f0u \u00feeim, hv\u00e1rt \u00feeir vildu heldr gefa upp borgina,ok mundi \u00fe\u00e1 fri\u00f0r gefinn \u00f6llum m\u00f6nnum, e\u00f0a \u00feeirynni af s\u00ednu ofrefli ok har\u00f0fengi, ok munu \u00fe\u00e1 engumm\u00f6nnum gri\u00f0 gefin. En \u00feeir leystu skj\u00f3tt \u00f3r ok s\u00f6g\u00f0u,at \u00fe\u00e1 borg fengi \u00feeir aldrigi unnit, sv\u00e1 at \u00feeir gefi hanaupp. \"Ok munu \u00fe\u00e9r ver\u00f0a fyrr at reyna y\u00f0r ok s\u00fdna ossy\u00f0varn fr\u00e6knleik ok kapp.\" L\u00ed\u00f0r n\u00fa s\u00fa n\u00f3tt. Ok innn\u00e6sta dag eptir leita \u00feeir til at vinna borgina ok f\u00e1 ekkiat gert. Sitja \u00feeir um \u00fe\u00e1 borg h\u00e1lfan m\u00e1nu\u00f0 ok leitatil hvern dag, at \u00feeir geti \u00fe\u00e1 borg unnit, ok me\u00f0 \u00fdmsumbr\u00f6g\u00f0um. En \u00feat ferr \u00fev\u00ed firr sem \u00feeir hafa lengrvi\u00f0 leitat, ok \u00e6tlu\u00f0u n\u00fa fr\u00e1 at hverfa. Ok \u00fe\u00e1 er borgarmennver\u00f0a vi\u00f0 \u00feat varir, at \u00feeir \u00e6tla fr\u00e1 at hverfa,\u00fe\u00e1 ganga \u00feeir \u00fat \u00e1 borgarveggi ok brei\u00f0a gu\u00f0vefjarpellof alla borgarveggina ok \u00f6ll kl\u00e6\u00f0i \u00feau, er fegrst v\u00e1ru \u00edborginni, ok t\u00f6rru\u00f0u fyrir \u00feeim gulli ok gersimum \u00feeim,er mestar v\u00e1ru \u00ed borginni. Ok n\u00fa tekr einn til or\u00f0a afli\u00f0i \u00feeira ok m\u00e6lti: \"V\u00e9r hug\u00f0um, at \u00feessir menn, synirRagnars, ok li\u00f0 \u00feeira v\u00e6ri har\u00f0fengnir menn, en v\u00e9rmegum \u00feat segja, at \u00feeim hefir eigi n\u00e6r farit en \u00f6\u00f0rum.\"N\u00fa eptir \u00feetta \u00e6ptu \u00feeir \u00e1 \u00fe\u00e1 ok b\u00f6r\u00f0u \u00e1 skj\u00f6ldunaok eggju\u00f0u at s\u00e9r sem \u00feeir m\u00e1ttu mest. Ok er \u00cdvarr heyrir\u00feetta, br\u00e1 honum vi\u00f0 mj\u00f6k, sv\u00e1 at hann f\u00e6r af \u00feessus\u00f3tt mikla, sv\u00e1 at hann m\u00e1 hvergi hr\u00e6ra, ok ver\u00f0a \u00feeirat b\u00ed\u00f0a, at annathv\u00e1rt batni honum ella hafi hann bana.Hann liggr \u00feenna dag allan til kvelds, sv\u00e1 at hannm\u00e6lti ekki or\u00f0. Ok \u00fe\u00e1 m\u00e6lti hann vi\u00f0 \u00fe\u00e1 menn, er hj\u00e1honum v\u00e1ru, at \u00feeir skyldu segja \u00feeim Birni, Hv\u00edtserkiok Sigur\u00f0i, at hann vildi \u00feeira fund hafa ok allra innavitrustu manna. Ok n\u00fa er \u00feeir koma allir \u00ed einn sta\u00f0,er mestir h\u00f6f\u00f0ingjar eru \u00ed \u00feeira li\u00f0i, \u00fe\u00e1 spyrr \u00cdvarr\u00fe\u00e1 eptir, ef \u00feeir hef\u00f0i nokkur r\u00e1\u00f0 s\u00e9t, \u00feau er l\u00edkari v\u00e6ritil at sigrast en \u00feau, er \u00feeir h\u00f6f\u00f0u fyrr haft. En \u00feeirsvara allir, at \u00feeir hef\u00f0i eigi vit til \u00feess at sj\u00e1 \u00feau br\u00f6g\u00f0,er \u00feeim v\u00e6ri sigr \u00ed. \"Er n\u00fa sem optar, at \u00feinna r\u00e1\u00f0a munnj\u00f3ta ver\u00f0a.\" \u00de\u00e1 svarar \u00cdvarr: \"M\u00e9r hefir eitt r\u00e1\u00f0 \u00edhug komit, \u00feat er v\u00e9r h\u00f6fum eigi freistat. H\u00e9r er sk\u00f3grmikill eigi langt \u00ed brott, ok n\u00fa, er n\u00e1ttar, skulu v\u00e9r fara\u00f3r tj\u00f6ldum v\u00e1rum leyniliga til sk\u00f3gar, en herb\u00fa\u00f0ir v\u00e1rarskulu standa eptir, ok er v\u00e9r komum \u00ed m\u00f6rkina, skalhverr ma\u00f0r binda s\u00e9r byr\u00f0i. Ok er \u00fev\u00ed er lokit, skuluv\u00e9r fara at borginni \u00f6llum megin ok sl\u00e1 eldi \u00ed vi\u00f0inn,ok mun \u00fe\u00e1 gerast b\u00e1l mikit, ok borgarveggir \u00feeira munu\u00fe\u00e1 l\u00e1ta l\u00edm sitt fyrir \u00feeim eldi, ok skulu v\u00e9r \u00fe\u00e1 beraat valsl\u00f6ngur ok reyna, hv\u00e9 har\u00f0ger h\u00fan er.\" Ok n\u00fa ersv\u00e1 gert, at \u00feeir fara til sk\u00f3gar, eru \u00fear sl\u00edka hr\u00ed\u00f0 sem\u00cdvari s\u00fdndist. N\u00fa fara \u00feeir at borginni eptir tilskipunhans, ok \u00fe\u00e1 er \u00feeir lustu eldi \u00ed vi\u00f0inn inn mikla, var\u00f0b\u00e1l sv\u00e1 mikit, at veggirnir megu eigi standast ok l\u00e1tal\u00edm sitt, ok bera \u00feeir \u00fe\u00e1 valsl\u00f6ngur at borginni ok brj\u00f3ta\u00e1 hli\u00f0 m\u00f6rg, ok tekst n\u00fa bardagi. Ok \u00feegar er \u00feeir standajafnt at v\u00edgi, \u00fe\u00e1 fellr li\u00f0 borgarmanna, en sumt fl\u00fdr undan,ok sv\u00e1 l\u00fdkr \u00feeira skiptum, at \u00feeir drepa hvert mannsbarn,er \u00ed var borginni, ok taka brott allt f\u00e9, en brennaborgina, \u00e1\u00f0r \u00feeir fari \u00e1 brott."}}