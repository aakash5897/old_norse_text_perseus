{"originalTitle": "G\u00f6ngu-Hr\u00f3lfs_Saga_Chapter_22", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "G\u00f6ngu-Hr\u00f3lfs_Saga_Chapter_22", "text": {"0": "N\u00fa er at segja fr\u00e1 Eireki konungi, at hann vaknar ummorguninn ok ba\u00f0 menn herkl\u00e6\u00f0ast ok leita eptirHr\u00f3lfi. Var n\u00fa sv\u00e1 gert, ok leitu\u00f0u hans \u00ferj\u00e1 daga okfundu hann eigi. L\u00e9t konungr \u00fe\u00e1 leita til kastalanskonungsd\u00f3ttur, ok var h\u00fan \u00fea\u00f0an \u00ed burtu, sv\u00e1 at engima\u00f0r vissi, hvat af henni var or\u00f0it. Fekk n\u00fa konunginummikils \u00f3tta allt saman, ok var mj\u00f6k rei\u00f0r. Hannm\u00e6lti til Vilhj\u00e1lms: \"\u00deat s\u00e9 ek, at \u00fe\u00fa hefir logit alltat m\u00e9r, b\u00e6\u00f0i fr\u00e1 \u00fe\u00e9r ok Hr\u00f3lfi. M\u00e1 n\u00fa sj\u00e1, at hanner allr annarr ma\u00f0r en \u00fe\u00fa hefir sagt. S\u00e9 ek, at Hr\u00f3lfrhefir \u00ed hauginn farit, en eigi \u00fe\u00fa. Hefir hann fengit ing\u00f3\u00f0u herkl\u00e6\u00f0in, en ek \u00feau, er engu eru n\u00fdt. M\u00e1tti\u00feat \u00e1 honum sj\u00e1, at hann var st\u00f3rra manna, en \u00fe\u00fa ertd\u00e1\u00f0lauss svikari, ragr \u00ed hverja taug. Hefir \u00fe\u00fa vitat allahans fyrir\u00e6tlan ok \u00feorat eigi at segja m\u00e9r. Hygg ek \u00feikat heldr eiga r\u00edki e\u00f0a a\u00f0ra g\u00f3\u00f0a hluti, at ek \u00e6tla \u00feik\u00fer\u00e6lborinn \u00feorpara \u00ed allar \u00e6ttir. V\u00e6rir \u00fe\u00fa makligr, atek l\u00e9ti hengja \u00feik \u00e1 g\u00e1lga fyrir \u00feat fals ok svik, er \u00fe\u00fahefir m\u00e9r gert ok minni systur, ok mun s\u00e1 dau\u00f0i fyrir\u00fe\u00e9r liggja, \u00fe\u00f3 at hann komi n\u00fa eigi fram.\" Vi\u00f0 \u00feessior\u00f0 konungsins var\u00f0 Vilhj\u00e1lmr hr\u00e6ddr mj\u00f6k ok m\u00e6lti:\"Ek skal \u00feat enn skj\u00f3tt birta, hverr ma\u00f0r ek er. St\u00edg ek\u00e1 stokk ok strengi ek \u00feess heit, at ek skal eigi fyrr koma\u00ed s\u00e6ng hj\u00e1 Gy\u00f0u, systur \u00feinni, fyrr en ek hefi Hr\u00f3lfaf l\u00edfi tekit ok f\u00e6rt y\u00f0r h\u00f6fu\u00f0 hans ok jungfr\u00fana. Skalek h\u00e9r einkis manns styrk til hafa n\u00e9 fylgi.\" T\u00f3k n\u00faVilhj\u00e1lmr v\u00e1pn s\u00edn ok hest ok rei\u00f0 burt sem hvatligastok eptir Hr\u00f3lfi, en Eirekr konungr sat eptir \u00ed Gar\u00f0ar\u00edki,ok \u00fe\u00f3tti n\u00fa illa at fara."}}