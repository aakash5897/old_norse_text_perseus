{"originalTitle": "H\u00e1lfdanar_Saga_Br\u00f6nuf\u00f3stra_Chapter_4", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "H\u00e1lfdanar_Saga_Br\u00f6nuf\u00f3stra_Chapter_4", "text": {"0": "Einn dag gekk H\u00e1lfdan fyrir jarl ok kve\u00f0r hann.Jarl t\u00f3k \u00fev\u00ed vel ok spyrr, hvat undir kve\u00f0ju s\u00e9. H\u00e1lfdansegist vilja halda fyrir land fram. Jarl fekk honum\u00ferj\u00fa skip ok dreka mikinn inn fj\u00f3r\u00f0a. Skip \u00feessiv\u00e1ru vel skipu\u00f0 at m\u00f6nnum ok v\u00e1pnum. H\u00e1lfdan \u00feakka\u00f0ijarli \u00feessa ger\u00f0 ok t\u00f3k orlof af honum. F\u00f3r hanns\u00ed\u00f0an til skipa ok Ingibj\u00f6rg, systir hans, me\u00f0 honum.\u00de\u00e1 var H\u00e1lfdan t\u00f3lf vetra, er hann l\u00e9t fr\u00e1 landi ok \u00edhaf. Helt hann v\u00ed\u00f0a um sumarit. En er hausta\u00f0i, vildihann halda aptr til Bjarmalands. K\u00f3mu \u00fe\u00e1 \u00e1 fyrir honum\u00feokur ok hafvillur, ok rakst hann um haf innan.\u00de\u00e1 ger\u00f0i at \u00feeim st\u00f3rvi\u00f0ri sv\u00e1 mikit, at skipin \u00f6ll t\u00fdndustnema dreki H\u00e1lfdanar, ok l\u00e9t hann reka at honummarga snarv\u00f6lu. Ok er \u00feetta var gert, rekr drekannat bj\u00f6rgum st\u00f3rum ok upp \u00e1 sand sl\u00e9ttan. H\u00e1lfdan segir,at \u00feeir munu \u00fear um b\u00faast, en \u00feeir b\u00e1\u00f0u hannfyrir sj\u00e1. \u00deeir setja \u00fe\u00e1 upp drekann. Vi\u00f0r var \u00fear rekinnmikill \u00e1 sandinn, ok taka \u00feeir \u00fear til sk\u00e1lasm\u00ed\u00f0ar,ok var skj\u00f3tt algerr. H\u00e1lfdan gengr \u00e1 j\u00f6kla jafnan oknokkurir menn me\u00f0 honum, en sumir v\u00e1ru eptir hj\u00e1Ingibj\u00f6rgu vi\u00f0 sk\u00e1la. Menn H\u00e1lfdanar spur\u00f0u, hvatlandi \u00feetta v\u00e6ri. H\u00e1lfdan kva\u00f0 \u00fe\u00e1 mundu vera komnaat Hellulands \u00f3bygg\u00f0um.Einn dag gekk H\u00e1lfdan einn \u00e1 j\u00f6kla at afla fanga.Hann f\u00f3r \u00feann dag allan. Um s\u00ed\u00f0ir kom hann at einstiginokkuru. Hann haf\u00f0i \u00f6xi eina \u00ed hendi, er \u00d3ttarrjarl haf\u00f0i gefit honum. H\u00e1lfdan gekk \u00ed einstigit. Sporv\u00e1ru kl\u00f6ppu\u00f0 \u00ed berginu, en \u00ed milli sporanna var eigiskemmra en fj\u00f6gra \u00e1lna. H\u00e1lfdan kr\u00e6kti axarhyrnunniupp \u00ed sporin ok las sik sv\u00e1 upp eptir skaptinu, \u00fear tiler hann komst upp \u00e1 bjargit. \u00dear s\u00e1 hann helli st\u00f3ranok \u00ed bjartan eld. Hann gengr at hellisdyrum ok s\u00e9r,at tvau tr\u00f6ll s\u00e1tu vi\u00f0 eldinn, annat kvensvipt, en annatkarlsvipt, ok h\u00f6f\u00f0u so\u00f0ketil \u00ed milli s\u00edn. \u00dear var \u00ed b\u00e6\u00f0ihrossa sl\u00e1tr ok manna. Karl haf\u00f0i kr\u00f3k \u00ed nefinu, enkerling hring. \u00deat var gaman \u00feeira, at hann kr\u00e6ktikr\u00f3knum \u00ed hringinn, ok var \u00fe\u00e1 upp \u00e1 \u00feeim \u00fdmsir endarnir,en \u00fe\u00e1 kr\u00f3krinn slapp \u00f3r hringnum, fekk kerlingbakfall. H\u00fan m\u00e6lti \u00fe\u00e1: \"Eigi vil ek \u00feetta gaman hafa,J\u00e1rnnefr minn s\u00e6ll.\" \"Sv\u00e1 skal vera, Sleggja m\u00edn,\"segir hann, ok h\u00f6f\u00f0u \u00fe\u00e1 lokit \u00f3r katlinum. J\u00e1rnnefrtekr \u00fe\u00e1 til or\u00f0a: \"Er nokkut eptir, Sleggja,\" segirhann, \"af \u00feeim h\u00e1lfum \u00feri\u00f0ja tigi manna, er ek seiddahingat \u00ed fyrra vetr?\" H\u00fan segir alll\u00edtit um \u00feat. H\u00fan gekk\u00fe\u00e1 innar eptir hellinum ok kom sv\u00e1 aptr, at h\u00fan haf\u00f0isinn mann undir hvorri hendi s\u00e9r, ok leggr ni\u00f0r hj\u00e1eldinum ok segir, at eigi v\u00e1ru fleiri eptir. H\u00e1lfdan s\u00e9rn\u00fa, at \u00feetta v\u00e1ru r\u00f6skligir menn ok sv\u00e1 l\u00edkir, at hv\u00e1riganm\u00e1tti \u00feekkja fr\u00e1 \u00f6\u00f0rum, ok \u00e6tla\u00f0i H\u00e1lfdan, at \u00feeirv\u00e6ru tv\u00edburar. H\u00e1lfdan snarar \u00fe\u00e1 inn \u00ed hellinn ok attr\u00f6llkarlinum ok hj\u00f3 \u00e1 h\u00e1ls honum me\u00f0 \u00f6xinni, sv\u00e1at af t\u00f3k h\u00f6fu\u00f0it, en hann sitr sem \u00e1\u00f0r. Kerling sprettr\u00fe\u00e1 upp ok m\u00e6lti: \"\u00deat er vel, H\u00e1lfdan,\" segir h\u00fan,\"at vit h\u00f6fum fundizt.\" Hann hefir sik n\u00fa undan, enh\u00fan s\u00e6kir eptir, \u00fear til er h\u00fan n\u00e1\u00f0i saxi einu. H\u00fans\u00f3tti at honum fast, en hann var\u00f0ist vel. Sleggja kastarsaxinu ok hleypr undir H\u00e1lfdan. \u00deeira gl\u00edma var h\u00f6r\u00f0ok l\u00f6ng, ok rak Sleggja hann um allan hellinn, en sv\u00e1var hann mj\u00fakr, at h\u00fan kom honum aldri af f\u00f3tunum.\u00dear til rekst hann, at \u00feau k\u00f3mu at gj\u00e1 einni. H\u00fanvar b\u00e6\u00f0i dj\u00fap ok brei\u00f0. \u00de\u00e1 var\u00f0 Sleggja framar \u00e1 gj\u00e1bakkanum.\u00cd \u00fev\u00ed var kippt undan henni f\u00f3tunum, okdatt h\u00fan ofan \u00ed gj\u00e1na. H\u00e1lfdan helt \u00fe\u00e1 \u00ed h\u00e1rit \u00e1 henni.Hann s\u00e1 eitt sax gulli b\u00fait liggja hj\u00e1 s\u00e9r. Hann br\u00e1\u00fev\u00ed skj\u00f3tt ok hj\u00f3 af Sleggju h\u00f6fu\u00f0it. H\u00e1lfdan spur\u00f0i,hverr honum hef\u00f0i dugna\u00f0 veitt e\u00f0a saxit gefit, enengi svara\u00f0i honum \u00fe\u00e1 um sinn."}}