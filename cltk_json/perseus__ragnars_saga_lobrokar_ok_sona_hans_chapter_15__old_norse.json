{"originalTitle": "Ragnars_Saga_Lo\u00f0br\u00f3kar_Ok_Sona_Hans_Chapter_15", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Ragnars_Saga_Lo\u00f0br\u00f3kar_Ok_Sona_Hans_Chapter_15", "text": {"0": "N\u00fa er \u00fear til m\u00e1ls at taka, er Ragnarr sitr heima \u00ed r\u00edkis\u00ednu ok hann veit eigi, hvar synir hans eru n\u00e9 Randal\u00edn,kona hans. Ok \u00feat heyr\u00f0i hann hvern tala af s\u00ednumm\u00f6nnum, at engir m\u00e6tti jafnast vi\u00f0 sonu hans, okhug\u00f0ist honum sv\u00e1 at, at engir v\u00e6ri jafnfr\u00e6gir \u00feeim.N\u00fa hyggr hann at \u00fev\u00ed, hverrar fr\u00e6g\u00f0ar hann m\u00e6tti\u00feess leita, er eigi v\u00e6ri skemmr uppi. N\u00fa hyggr hann r\u00e1\u00f0sitt ok f\u00e6r s\u00e9r smi\u00f0a ok l\u00e6tr fella m\u00f6rk til tveggjaskipa mikilla, ok \u00feat skildu menn, at \u00feat v\u00e1ru knerrirtveir sv\u00e1 miklir, at engir h\u00f6f\u00f0u sl\u00edkir verit gervir \u00e1 Nor\u00f0rl\u00f6ndum,ok \u00fear me\u00f0 l\u00e6tr hann hafa of allt sitt r\u00edkimikinn v\u00e1pnab\u00fana\u00f0. Ok me\u00f0 \u00feessi breytni skilja menn\u00feat, at hann mun \u00e6tla nokkura herfer\u00f0 fyrir s\u00e9r \u00f3r landinu.\u00deetta spyrst v\u00ed\u00f0a \u00e1 l\u00f6nd \u00feau, er n\u00e6st v\u00e1ru. Ok n\u00faugga menn \u00feat ok allir konungar, er fyrir landi r\u00e9\u00f0u,at \u00feeir mundu eigi \u00ed l\u00f6ndum s\u00ednum e\u00f0a r\u00edkjum veramega. Ok n\u00fa l\u00e6tr hverr \u00feeira vera var\u00f0h\u00f6ld um l\u00f6nds\u00edn, ef nokkur beri hann at. \u00deat er eitt sinn, er Randal\u00ednspur\u00f0i Ragnar, hverja f\u00f6r hann \u00e6tla\u00f0i fyrir s\u00e9r.Hann segir henni, at hann \u00e6tla\u00f0i til Englands ok hafaeigi fleiri skip en tv\u00e1 kn\u00f6rru ok \u00feat li\u00f0, sem \u00e1 \u00feeim m\u00e1fara. \u00de\u00e1 segir Randal\u00edn: \"S\u00fa f\u00f6r l\u00edzt m\u00e9r \u00f3varlig, er n\u00fa\u00e6tlar \u00fe\u00fa. M\u00e9r \u00fe\u00e6tti \u00fe\u00e9r r\u00e1\u00f0ligra at hafa fleiri skip oksm\u00e6ri.\" \"\u00deat er ekki \u00e1g\u00e6ti\" segir hann, \"\u00fe\u00f3tt mennf\u00e1i unnit land me\u00f0 m\u00f6rgum skipum. En til \u00feessa erueigi d\u00e6mi, at me\u00f0 tveimr skipum hafi unnit veritsl\u00edkt land sem England er. En ef ek f\u00e6 \u00f3sigr, \u00feess betrsem ek hefi f\u00e6ri skip \u00f3r landi.\" \u00de\u00e1 svarar Randal\u00edn:\"M\u00e9r s\u00fdnist sj\u00e1 eigi minni f\u00e9kostna\u00f0r, \u00e1\u00f0r \u00feessi skips\u00e9 b\u00fain, en \u00fe\u00f3tt \u00fe\u00fa hef\u00f0ir langskip m\u00f6rg til \u00feessararfer\u00f0ar. En \u00fe\u00fa veizt \u00feat, at illt er skipum at halda atEnglandi, ok ef sv\u00e1 ver\u00f0r, at skip \u00fe\u00edn t\u00fdndist, \u00fe\u00f3tt mennkomist \u00e1 land, \u00fe\u00e1 eru \u00feeir \u00feegar upp gefnir, ef landherrkemr at, en betra er at halda langskipum til hafnaen kn\u00f6rrum. N\u00fa kve\u00f0r Ragnar v\u00edsu:\"Spari manngi r\u00f6f R\u00ednar,ef r\u00f6skva vill hermenn,verr samir horskum hilmihringa fj\u00f6ld en drengja;illt er \u00ed borghli\u00f0 baugibrandrau\u00f0um fram standa;allmarga veit ek j\u00f6fra,\u00fe\u00e1 er au\u00f0r lifir, dau\u00f0a.\"N\u00fa l\u00e6tr hann skip s\u00edn b\u00faa ok f\u00e6r s\u00e9r li\u00f0, sv\u00e1 at\u00feeir knerrir eru mj\u00f6k skipa\u00f0ir. N\u00fa er fj\u00f6lr\u00e6tt um hansfyrir\u00e6tlan. Ok enn kva\u00f0 hann v\u00edsu:\"Hvat er \u00feats baugs \u00f3r bj\u00f6rgumbrj\u00f3tr heyrir n\u00fa \u00fej\u00f3ta,at muni mundelds mei\u00f0irmars svi\u00f0r \u00f3fni hafna?\u00de\u00f3 skal \u00feeira r\u00e1\u00f0a,\u00feorn-Bil, ef go\u00f0 vilja,\u00e6gir alnar leygjar\u00f3kv\u00ed\u00f0andi b\u00ed\u00f0a.\"Ok er skip hans eru b\u00fain ok \u00feat li\u00f0, er honumskyldi fylgja, ok \u00fe\u00e1 er \u00feat ve\u00f0r kemr, er honum \u00fe\u00f3ttis\u00e9r vel koma, segir Ragnarr, at \u00fe\u00e1 mundi hann faratil skipa. Ok er hann var b\u00fainn, leiddi h\u00fan hann tilskipa. Ok \u00e1\u00f0r \u00feau skiljast, kje\u00f0st h\u00fan mundu launahonum serk \u00feann, er hann haf\u00f0i gefit henni. Hannspyrr, me\u00f0 hverjum h\u00e6tti \u00feat v\u00e6ri. En h\u00fan kva\u00f0 v\u00edsu:\"\u00de\u00e9r annk serk inn s\u00ed\u00f0aok sauma\u00f0an hvergi,vi\u00f0 heilan hug ofnu\u00f3r h\u00e1rs\u00edma gr\u00e1nu;mun eigi ben bl\u00e6\u00f0a,n\u00e9 b\u00edta \u00feik eggjar\u00ed heilagri hj\u00fapu,var h\u00fan go\u00f0um signu\u00f0.\"Hann segir, at hann vill \u00feessi r\u00e1\u00f0 \u00feiggja. En \u00fe\u00e1 er\u00feau skildust, var au\u00f0s\u00e6tt, at henni \u00fe\u00f3tti mikit fyrir\u00feeira skilna\u00f0i.N\u00fa heldr Ragnarr skipum s\u00ednum til Englands, semhann haf\u00f0i \u00e6tlat. Honum gaf byri hvassa, sv\u00e1 at vi\u00f0England br\u00fdtr hann b\u00e1\u00f0a kn\u00f6rru s\u00edna, en \u00e1 land komstallt li\u00f0 hans, ok heldu kl\u00e6\u00f0um s\u00ednum ok v\u00e1pnum. Ok\u00fear, sem hann kemr vi\u00f0 \u00feorp ok borgir ok kastala, \u00fe\u00e1vinnr hann. En konungr s\u00e1 h\u00e9t Ella, er \u00fe\u00e1 r\u00e9\u00f0 Englandi.Hann haf\u00f0i haft fr\u00e9ttir til Ragnars, er hann f\u00f3r \u00f3rlandi. Hann haf\u00f0i sett menn fyrir, at hann skyldi \u00feegarvita, er herrinn k\u00e6mi vi\u00f0 land. N\u00fa f\u00f3ru \u00feeir menntil fundar vi\u00f0 Ellu konung ok segja honum hers\u00f6gu.N\u00fa l\u00e6tr hann senda bo\u00f0 um allt sitt r\u00edki ok ba\u00f0 til s\u00ednkoma hvern mann, er skildi m\u00e1 valda ok hesti r\u00ed\u00f0a ok\u00feori at berjast, ok dregr hann saman sv\u00e1 mikinn her,at fur\u00f0a var at. N\u00fa b\u00faast \u00feeir til bardaga Ella konungr.\u00de\u00e1 m\u00e6lti Ella konungr vi\u00f0 li\u00f0 sitt: \"Ef v\u00e9r sigrumst\u00ed bardaga \u00feessum ok ver\u00f0i \u00fe\u00e9r vi\u00f0 \u00feat varir, atRagnarr er kominn, \u00fe\u00e1 skulu \u00fe\u00e9r eigi bera v\u00e1pn \u00e1 hann,\u00fev\u00ed at hann \u00e1 \u00fe\u00e1 sonu eptir, er aldri munu af oss ganga, efhann fellr.\" Ragnarr b\u00fdst n\u00fa til bardaga, ok hann haf\u00f0i\u00feat kl\u00e6\u00f0i, er Randal\u00edn haf\u00f0i gefit honum at skilna\u00f0i,fyrir brynju ok \u00feat spj\u00f3t \u00ed hendi, er hann vann at orminum,er l\u00e1 um sal \u00de\u00f3ru, ok engi \u00feor\u00f0i annarra, okhann haf\u00f0i enga hl\u00edf nema hj\u00e1lm. En \u00fe\u00e1 er \u00feeir hittastt\u00f3kst bardagi. Ragnarr haf\u00f0i miklu minna li\u00f0. Bardaginnhaf\u00f0i eigi lengi verit, \u00e1\u00f0r li\u00f0 Ragnars fell mj\u00f6k.En \u00fear, sem hann f\u00f3r, var\u00f0 r\u00fdrt fyrir, ok gekk hann \u00edgegnum fylkingar \u00feann dag, ok \u00fear, sem hann hj\u00f3 e\u00f0alag\u00f0i \u00ed skj\u00f6ldu, brynjur e\u00f0a hj\u00e1lma, \u00fe\u00e1 v\u00e1ru sv\u00e1 st\u00f3rh\u00f6gg hans, at ekki vetta st\u00f3\u00f0 vi\u00f0, en aldri var sv\u00e1 tilhans h\u00f6ggvit e\u00f0a skotit, at n\u00e9 eitt v\u00e1pn yr\u00f0i honum atmeini, ok fekk hann aldri s\u00e1r, en hann drap mikinnfj\u00f6lda af li\u00f0i Ellu konungs. En \u00fe\u00f3 lauk sv\u00e1 bardaga\u00feeira, at allt li\u00f0 Ragnars fell, en at honum v\u00e1ru bornirskildir ok sv\u00e1 handtekinn. N\u00fa var hann spur\u00f0r, hvatmanna hann var, en hann \u00feag\u00f0i vi\u00f0 ok svara\u00f0i engu.\u00de\u00e1 m\u00e6lti Ella konungr: \"Sj\u00e1 ma\u00f0r mun ver\u00f0a at koma\u00ed meiri mannraun, ef hann vill eigi segja oss, hverrhann er. N\u00fa skal kasta honum \u00ed einn ormgar\u00f0 ok l\u00e1tahann \u00fear sitja mj\u00f6k lengi, ok ef hann m\u00e6lir nakkvat\u00feat, er v\u00e9r megim skilja, at hann s\u00e9 Ragnarr, \u00fe\u00e1 skalhann \u00ed brott taka sem skj\u00f3tast.\" N\u00fa er honum \u00feangatfylgt, ok hann sitr \u00fear mj\u00f6k lengi, sv\u00e1 at hvergi festastormar vi\u00f0 hann. \u00de\u00e1 m\u00e6ltu menn: \"\u00deessi ma\u00f0r ermikill fyrir s\u00e9r; hann bitu eigi v\u00e1pn \u00ed dag, en n\u00fa grandahonum eigi ormar.\" \u00de\u00e1 m\u00e6lti Ella konungr, at hannv\u00e6ri flettr af kl\u00e6\u00f0i \u00fev\u00ed, er hann haf\u00f0i yzt, ok n\u00fa varsv\u00e1 gert, ok hengu ormar \u00f6llum megin \u00e1 honum. \u00de\u00e1m\u00e6lti Ragnarr: \"Gny\u00f0ja mundu n\u00fa gr\u00edsir, ef \u00feeirvissi, hvat inn gamli \u00feyldi.\" Ok \u00fe\u00f3tt hann m\u00e6lti sl\u00edkt,\u00fe\u00e1 vissu \u00feeir eigi at gerr, at Ragnarr v\u00e6ri \u00feat heldren annarr konungr. N\u00fa kva\u00f0 hann v\u00edsu:\"Orrostur hefk \u00e1ttar,\u00fe\u00e6rs \u00e1g\u00e6tar \u00fe\u00f3ttu,ger\u00f0a ek m\u00f6rgum m\u00f6nnummein, fimm tigi ok eina;eigi hug\u00f0ak ormaat aldrlagi m\u00ednu;ver\u00f0r mj\u00f6k m\u00f6rgu sinni,\u00feats minnst varir sj\u00e1lfan.\"Ok enn kva\u00f0 hann:\"Gny\u00f0ja mundu gr\u00edsir,ef galtar hag vissi,m\u00e9r er gn\u00f3tt at grandi,grafa inn r\u00f6num s\u00ednumok har\u00f0liga hv\u00e1ta,hafa mik sogit, ormar;n\u00fa munk n\u00e1r af brag\u00f0iok n\u00e6r d\u00fdrum deyja.\"N\u00fa l\u00e6tr hann l\u00edf sitt, ok er hann n\u00fa f\u00e6r\u00f0r \u00e1 brott\u00fea\u00f0an. En Ella konungr \u00feykkist vita, at Ragnarr hefirl\u00edf sitt l\u00e1tit. N\u00fa hyggr hann fyrir s\u00e9r, hv\u00e9 hann skyldi\u00feess ver\u00f0a varr e\u00f0a me\u00f0 fara, at hann m\u00e6tti halda r\u00edkis\u00ednu e\u00f0a vita, hv\u00e9 \u00feeim bryg\u00f0i vi\u00f0 sonum Ragnars, er\u00feeir spyrja. Hann tekr \u00feat til r\u00e1\u00f0s, at hann l\u00e6tr b\u00faaskip eitt ok f\u00e6r \u00feann mann til fyrir at r\u00e1\u00f0a, er b\u00e6\u00f0ivar vitr ok har\u00f0fengr, ok \u00fear f\u00e6r hann menn til, sv\u00e1at \u00feat skip var vel skipat, ok segir, at hann vill \u00fe\u00e1senda \u00e1 fund \u00cdvars ok \u00feeira br\u00e6\u00f0ra ok segja \u00feeim fallf\u00f6\u00f0ur \u00feeira. En sj\u00e1 f\u00f6r l\u00edzt flestum \u00f3v\u00e6nlig, sv\u00e1 at f\u00e1irvildu fara. \u00de\u00e1 m\u00e6lti konungr: \"At \u00fev\u00ed skulu \u00fe\u00e9r vandligahyggja, hversu hverjum \u00feeira br\u00e6\u00f0ra breg\u00f0r vi\u00f0\u00feessi t\u00ed\u00f0endi. Farit \u00fe\u00e1 lei\u00f0ar y\u00f0arrar s\u00ed\u00f0an, er y\u00f0rgefr ve\u00f0r.\" Sv\u00e1 l\u00e6tr hann b\u00faa fer\u00f0 \u00feeira, at \u00feeir \u00feurftuat engu annarra. Ok n\u00fa fara \u00feeir, ok ferst \u00feeim vel.En synir Ragnars h\u00f6f\u00f0u herjat of Su\u00f0rr\u00edki. \u00de\u00e1 sneru\u00feeir \u00e1 Nor\u00f0rl\u00f6nd ok \u00e6tlu\u00f0u at vitja r\u00edkis s\u00edns, \u00feesser Ragnarr r\u00e9\u00f0 fyrir. En \u00feeir vissu eigi herf\u00f6r hans,hversu h\u00fan haf\u00f0i or\u00f0it, ok \u00fe\u00f3 er \u00feeim mikil forvitni\u00e1, hversu h\u00fan haf\u00f0i or\u00f0it. N\u00fa fara \u00feeir sunnan of land.En hvarvetna, er menn fr\u00e9tta til fara \u00feeira br\u00e6\u00f0ra,eyddu menn borgir s\u00ednar ok f\u00e6r\u00f0u f\u00e9 sitt \u00e1 brott okfl\u00fd\u00f0u undan, sv\u00e1 at trautt fengu \u00feeir li\u00f0i s\u00ednu mat.\u00deat er einn morgin, at Bj\u00f6rn j\u00e1rns\u00ed\u00f0a vaknar ok kva\u00f0v\u00edsu:\"H\u00e9r fl\u00fdgr hverjan morginhress of borgir \u00feessar,l\u00e6zt heill munu af hungri,hei\u00f0ir vals, of deyja;hann fari su\u00f0r um sanda,s\u00e1ra hvar v\u00e9r l\u00e9tum,\u00fear f\u00e6r dau\u00f0s manns dreyra,d\u00f6gg \u00f3r sk\u00fdlih\u00f6ggum.\"Ok enn kva\u00f0 hann:\"\u00deat var fyrst, er f\u00f3rum,Freys leika t\u00f3kk heyja,\u00fears andv\u00edga \u00e1ttum\u00f6ld, \u00ed R\u00f3maveldi;\u00fear l\u00e9tk of gr\u00f6n gr\u00e1na,gall \u00f6rn of valfalli,at mannsk\u00e6\u00f0u mor\u00f0imitt sver\u00f0 dregit ver\u00f0a.\""}}