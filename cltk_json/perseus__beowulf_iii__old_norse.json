{"originalTitle": "Beowulf_Iii", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Iii", "text": {"0": "IIISw\u0101 \u00f0\u0101 m\u01e3lceare  maga Healfdenessing\u0101la s\u0113a\u00f0;  ne mihte snotor h\u00e6le\u00f0w\u0113an onwendan;  w\u00e6s \u00fe\u00e6t gewin t\u014d sw\u0233\u00f0,l\u0101\u00fe ond longsum,  \u00fe\u0113 on \u00f0\u0101 l\u0113ode bec\u014dm,n\u0233dwracu n\u012b\u00fegrim,  nihtbealwa m\u01e3st.\u00fe\u00e6t fram h\u0101m gefr\u00e6gn  Higel\u0101ces \u00feegng\u014dd mid G\u0113atum,  Grendles d\u01e3da;s\u0113 w\u00e6s moncynnes  m\u00e6genes strengeston \u00fe\u01e3m d\u00e6ge  \u00feysses l\u012bfes,\u00e6\u00feele ond \u0113acen.  H\u0113t him \u0233\u00f0lidang\u014ddne gegyrwan;  cw\u00e6\u00f0, h\u0113 g\u016b\u00f0cyningofer swanr\u0101de  s\u0113cean wolde,m\u01e3rne \u00fe\u0113oden,  \u00fe\u0101 him w\u00e6s manna \u00feearf.\u00d0one s\u012b\u00f0f\u00e6t him  snotere ceorlasl\u0233thw\u014dn l\u014dgon,  \u00fe\u0113ah h\u0113 him l\u0113of w\u01e3re;hwetton hige(r)\u014dfne,  h\u01e3l sc\u0113awedon.H\u00e6fde se g\u014dda  G\u0113ata l\u0113odacempan gecorone  \u00fe\u0101ra \u00fee h\u0113 c\u0113nostefindan mihte;  f\u012bft\u0233na sumsundwudu s\u014dhte,  secg w\u012bsade,lagucr\u00e6ftig mon  landgemyrcu.Fyrst for\u00f0 gew\u0101t;  flota w\u00e6s on \u0233\u00f0um,b\u0101t under beorge.  Beornas gearweon stefn stigon,--  str\u0113amas wundon,sund wi\u00f0 sande;  secgas b\u01e3ronon bearm nacan  beorhte fr\u00e6twe,g\u016b\u00f0searo geatol\u012bc;  guman \u016bt scufon,weras on wils\u012b\u00f0  wudu bundenne.Gew\u0101t \u00fe\u0101 ofer w\u01e3gholm  winde gef\u0233sedflota f\u0101m\u012bheals  fugle gel\u012bcost,o\u00f0 \u00fe\u00e6t ymb \u0101nt\u012bd  \u014d\u00feres d\u014dgoreswundenstefna  gewaden h\u00e6fde,\u00fe\u00e6t \u00f0\u0101 l\u012b\u00f0ende  land ges\u0101won,brimclifu bl\u012bcan,  beorgas st\u0113ape,s\u012bde s\u01e3n\u00e6ssas;  \u00fe\u0101 w\u00e6s sund liden,eoletes \u00e6t ende.  \u00feanon \u016bp hra\u00f0eWedera l\u0113ode  on wang stigon,s\u01e3wudu s\u01e3ldon,--  syrcan hrysedon,g\u016b\u00f0gew\u01e3do;  Gode \u00feancedon\u00fe\u00e6s \u00fee him \u0233\u00fel\u0101de  \u0113a\u00f0e wurdon.\u00fe\u0101 of wealle geseah  weard Scildinga,s\u0113 \u00fee holmclifu  healdan scolde,beran ofer bolcan  beorhte randas,fyrdsearu f\u016bslicu;  hine fyrwyt br\u00e6cm\u014ddgehygdum,  hw\u00e6t \u00fe\u0101 men w\u01e3ron.Gew\u0101t him \u00fe\u0101 t\u014d waro\u00f0e  wicge r\u012bdan\u00feegn Hr\u014d\u00f0g\u0101res,  \u00ferymmum cwehtem\u00e6genwudu mundum,  me\u00feelwordum fr\u00e6gn:'Hw\u00e6t syndon g\u0113  searoh\u00e6bbendra,byrnum werede,  \u00fe\u0113 \u00feus brontne c\u0113olofer lagustr\u01e3te  l\u01e3dan cw\u014dmon,hider ofer holmas ?  [Hw\u00e6t, ic hw\u012b]le w\u00e6sendes\u01e3ta,  \u01e3gwearde h\u0113old,\u00fe\u0113 on land Dena  l\u0101\u00f0ra n\u01e3nigmid scipherge  sce\u00f0\u00fean ne meahte.N\u014d h\u0113r c\u016b\u00f0l\u012bcor  cuman ongunnonlindh\u00e6bbende,  n\u0113 g\u0113 l\u0113afneswordg\u016b\u00f0fremmendra  gearwe ne wisson,m\u0101ga gem\u0113du.  N\u01e3fre ic m\u0101ran geseaheorla ofer eor\u00fean,  \u00f0onne is \u0113ower sum,secg on searwum;  nis \u00fe\u00e6t seldaguma,w\u01e3pnum geweor\u00f0ad,  n\u00e6fne him his wlite l\u0113oge,\u01e3nl\u012bc ans\u0233n.  N\u016b ic \u0113owed scealfrumcyn witan,  \u01e3r g\u0113 fyr heonanl\u0113assc\u0113aweras  on land Denafur\u00feur f\u0113ran.  N\u016b g\u0113 feorb\u016bendmerel\u012b\u00f0ende,  m\u012bn[n]e geh\u0233ra\u00f0\u0101nfealdne ge\u00fe\u014dht:  ofost is s\u0113lestt\u014d gec\u0233\u00f0anne,  hwanan \u0113owre cyme syndon.'"}}