{"originalTitle": "\u00d6rvar-Odds_Saga_Chapter_9", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00d6rvar-Odds_Saga_Chapter_9", "text": {"0": "\u00deat er at segja fr\u00e1 \u00feeim Oddi, at \u00feeir sigla \u00f3r Hrafnistu,\u00feegar \u00feeim gaf byr, ok er ekki sagt af fer\u00f0 \u00feeira,fyrr en \u00feeir koma vi\u00f0 Sv\u00ed\u00fej\u00f3\u00f0, \u00fear sem eitt nes gekkaf meginlandi til hafs. \u00dear tjalda \u00feeir yfir skipum s\u00ednum.Oddr gengr \u00e1 land upp at sj\u00e1 t\u00ed\u00f0endi, en \u00fear liggja\u00f6\u00f0rum megin undir nesinu fimmt\u00e1n skip en herb\u00fa\u00f0irstanda \u00e1 landi. Hann s\u00e9r, at \u00fear eru leikir \u00fati hj\u00e1tj\u00f6ldunum. \u00dear r\u00e1\u00f0a \u00feeir fyrir skipum, Hj\u00e1lmarr ok\u00de\u00f3r\u00f0r.N\u00fa gengr Oddr aptr til skipa sinna ok segir \u00feessit\u00ed\u00f0endi. Gu\u00f0mundr spur\u00f0i, hvat \u00fe\u00e1 skal til r\u00e1\u00f0a taka.\"N\u00fa munu v\u00e9r skipta li\u00f0i v\u00e1ru \u00ed helminga,\" sag\u00f0iOddr. \"\u00de\u00e9r skulu\u00f0 halda skipum y\u00f0rum fram fyrir nesitok \u00e6pa \u00feeim her\u00f3p, sem \u00e1 landi eru, en ek mun ganga\u00e1 land me\u00f0 helming li\u00f0s ok fram it efra eptir sk\u00f3ginum,ok skulu v\u00e9r \u00e6pa \u00feeim annat her\u00f3p, ok m\u00e1 \u00fe\u00e1vera,\" sag\u00f0i hann, \"at \u00feeim breg\u00f0i nokkut vi\u00f0. M\u00e9rkemr \u00feat \u00ed hug, at \u00feeir fl\u00fdi \u00ed burt \u00e1 sk\u00f3ga ok \u00feurfiv\u00e9r eigi vi\u00f0 meira.\"En \u00feat er sagt fr\u00e1 tiltekju \u00feeira Hj\u00e1lmars, at \u00fe\u00e1 er\u00feeir heyr\u00f0u her\u00f3p \u00feeira Gu\u00f0mundar, at \u00feeir breg\u00f0as\u00e9r hvergi vi\u00f0, en er \u00feeir heyr\u00f0u annat her\u00f3p \u00e1 landupp, n\u00e1mu \u00feeir sta\u00f0 \u00e1 me\u00f0an. En er \u00feat l\u00ed\u00f0r af, leika \u00feeirsem \u00e1\u00f0r. N\u00fa sn\u00faa \u00feeir aptr hv\u00e1rirtveggja undir nesit,ok finnast \u00feeir Oddr ok Gu\u00f0mundr. \"Eigi veit ekv\u00edst,\" sag\u00f0i Oddr, \"hv\u00e1rt \u00feessir eru sv\u00e1 skelfir, sem v\u00e9rh\u00f6fum h\u00e9r fundit.\" \"Hvat viltu n\u00fa r\u00e1\u00f0a taka?\" sag\u00f0iGu\u00f0mundr. \"Skj\u00f3t eru n\u00fa m\u00edn r\u00e1\u00f0,\" sag\u00f0i Oddr, \"h\u00e9rskal ekki stelast \u00e1 \u00feessa menn. H\u00e9r munu v\u00e9r liggja \u00edn\u00f3tt undir nesinu ok b\u00ed\u00f0a h\u00e9r morguns.\" \u00de\u00e1 ganga\u00feeir \u00e1 land me\u00f0 li\u00f0 sitt allt til fundar vi\u00f0 Hj\u00e1lmar,en \u00feegar \u00feeir sj\u00e1 v\u00edkinga \u00e1 land ganga, \u00fe\u00e1 herkl\u00e6\u00f0ast\u00feeir ok ganga \u00e1 m\u00f3t \u00feeim Oddi. Hj\u00e1lmarr spyrr, er\u00feeir finnast, hverr fyrir li\u00f0i r\u00e9\u00f0i. Oddr svarar: \"H\u00e9reru fleiri h\u00f6f\u00f0ingjar en einn.\" \"Hvat heitir \u00fe\u00fa?\" sag\u00f0iHj\u00e1lmarr. \"Ek heiti Oddr, sonr Gr\u00edms lo\u00f0inkinna \u00f3rHrafnistu.\" \"Ertu s\u00e1 Oddr, at f\u00f3r til Bjarmalands fyrirsk\u00f6mmu, e\u00f0a hvert er erendi \u00feitt hingat?\" \"Ek vil vita,\"sag\u00f0i Oddr, \"hv\u00e1rr okkar meiri ma\u00f0r skal vera.\" \"Hv\u00e9margt hefir \u00fe\u00fa skipa?\" sag\u00f0i Hj\u00e1lmarr. \"Ek hefi fimmskip,\" sag\u00f0i Oddr, \"e\u00f0a hversu mikit li\u00f0 hafi \u00fe\u00e9r?\"\"V\u00e9r h\u00f6fum fimmt\u00e1n skip,\" sag\u00f0i Hj\u00e1lmarr.\"\u00de\u00e1 erli\u00f0smunr mikill,\" sag\u00f0i Oddr. \"H\u00e9r skulu sitja hj\u00e1 t\u00eduskipshafnir,\" sag\u00f0i Hj\u00e1lmarr, \"ok skal ma\u00f0r manni \u00e1m\u00f3t vera.\"N\u00fa b\u00faast hv\u00e1rirtveggja til bardaga ok fylkja li\u00f0i s\u00ednuok berjast, me\u00f0an dagrinn endist. \u00de\u00e1 er kveldar, varhaldit upp fri\u00f0skildi, ok spyrr Hj\u00e1lmarr Odd, hversuhonum \u00fe\u00e6tti at hafa farit um daginn. En hann l\u00e9t velyfir. \"Viltu eiga leik \u00feenna optar?\" sag\u00f0i Hj\u00e1lmarr.\"Ekki \u00e6tla ek annat,\" sag\u00f0i Oddr, \"fyrir \u00fev\u00ed at ekhefi eigi betri drengi hitta n\u00e9 har\u00f0fengari menn, okmunu v\u00e9r taka til bardaga at lj\u00f3sum degi.\" Ok varn\u00fa sv\u00e1 gert sem Oddr m\u00e6lti fyrir, ok binda menn s\u00e1rs\u00edn ok fara til herb\u00fa\u00f0a um kveldit. En um morguninneptir fylktu hv\u00e1rirtveggja s\u00ednu li\u00f0i til bardaga okberjast \u00feann dag allan. Ok er \u00e1 lei\u00f0 daginn, var brug\u00f0itupp fri\u00f0skildi. \u00de\u00e1 spyrr Oddr, hversu Hj\u00e1lmari \u00fe\u00f3ttiganga orrostan um daginn. En hann l\u00e9t vel yfir. \"Hv\u00e1rtviltu,\" sag\u00f0i Hj\u00e1lmarr, \"at vit eigum \u00feenna leik inn\u00feri\u00f0ja daginn?\" \"\u00de\u00e1 skal til st\u00e1ls sverfa me\u00f0 okkr,\"sag\u00f0i Oddr. \u00de\u00e1 t\u00f3k \u00de\u00f3r\u00f0r til or\u00f0a: \"Er \u00fear fj\u00e1rv\u00e1nv\u00e6n ok mikit \u00e1 skipum y\u00f0rum?\" \"\u00deat ferr fjarri,\" sag\u00f0iOddr, \"v\u00e9r h\u00f6fum einkis fj\u00e1r aflat \u00ed sumar.\" \"\u00deat \u00e6tlaek,\" sag\u00f0i \u00de\u00f3r\u00f0r, \"at ek hafi hvergi \u00feess komit, at\u00f3vitrari menn hafi fundizt en h\u00e9r, \u00fev\u00ed at v\u00e9r berjumstum ekki nema kapp ok metna\u00f0.\" \"Hversu viltu \u00fe\u00e1 tilh\u00e1tta?\" sag\u00f0i Oddr. \"\u00deykkir y\u00f0r eigi \u00feat r\u00e1\u00f0,\" sag\u00f0i\u00de\u00f3r\u00f0r, \"at v\u00e9r gerum f\u00e9lag v\u00e1rt?\" \"\u00deat l\u00edkar m\u00e9r vel,sag\u00f0i Oddr, \"en eigi veit ek, hversu Hj\u00e1lmari er um\u00feat gefit.\" \"Ek vil \u00feau ein v\u00edkingal\u00f6g,\" sag\u00f0i Hj\u00e1lmarr,\"sem ek hefi \u00e1\u00f0r haft.\" \"\u00deat veit ek,\" sag\u00f0i Oddr,\"\u00fe\u00e1 ek heyri \u00feau, hversu skapfellt m\u00e9r er um \u00feau.\"\u00de\u00e1 m\u00e6lti Hj\u00e1lmarr: \"\u00deat er fyrst at segja, at ek vilaldri eta hr\u00e1tt n\u00e9 li\u00f0 mitt, \u00fev\u00ed at \u00feat er margra mannasi\u00f0r at vinda v\u00f6\u00f0va \u00ed kl\u00e6\u00f0um ok kalla \u00feat so\u00f0it, enm\u00e9r \u00feykkir \u00feat \u00feeira si\u00f0r, er l\u00edkari eru v\u00f6rgum enm\u00f6nnum. Ek vil aldri kaupmenn r\u00e6na n\u00e9 b\u00fakarlameir en sv\u00e1 sem ek \u00fearf at hafa strandh\u00f6gg \u00e1 skipim\u00ednu \u00ed nau\u00f0syn. Ek vil ok aldri konur r\u00e6na, \u00fe\u00f3 atv\u00e9r finnum \u00fe\u00e6r \u00e1 landi uppi me\u00f0 miklum fj\u00e1rhlutum,ok eigi skal konur til skips lei\u00f0a nau\u00f0gar, ok ef h\u00fankann \u00feat at segja, at h\u00fan fari nau\u00f0ig, \u00fe\u00e1 skal s\u00e1 engufyrir t\u00fdna nema l\u00edfi s\u00ednu, hv\u00e1rt sem hann er r\u00edkr e\u00f0a\u00f3r\u00edkr.\" \"G\u00f3\u00f0 \u00feykkja m\u00e9r l\u00f6g \u00fe\u00edn,\" sag\u00f0i Oddr, \"okmun \u00feat ekki meina v\u00e1ru f\u00e9lagi.\" Ok n\u00fa gera \u00feeirf\u00e9lag sitt, ok er sv\u00e1 sagt, at n\u00fa hafa \u00feeir jafnmikit li\u00f0allir sem \u00feeir Hj\u00e1lmarr h\u00f6f\u00f0u, \u00e1\u00f0r \u00feeir fundust."}}