{"originalTitle": "Egils_Saga_Einhenda_Ok_\u00c1smundar_Berserkjabana_Chapter_7", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Egils_Saga_Einhenda_Ok_\u00c1smundar_Berserkjabana_Chapter_7", "text": {"0": "\u00deeir fara n\u00fa til skipa \u00c1r\u00e1ns, ok v\u00e1ru \u00feau t\u00edu langskipme\u00f0 g\u00f3\u00f0um drengjum skipu\u00f0. \u00c1r\u00e1n gaf \u00c1smundihelming li\u00f0s ok skipa. \u00c1smundr ba\u00f0, at \u00feeir mundusigla til H\u00e1logalands, ok vildi hann hafa \u00fea\u00f0an sittli\u00f0 ok skip. \u00c1r\u00e1n sag\u00f0ist fyrst vilja sigla til s\u00edns landsok koma sv\u00e1 til H\u00e1logalands, at landsmenn m\u00e6tti sj\u00e1,at \u00feeir v\u00e6ri ekki stafkarlar. \u00c1smundr ba\u00f0 hann r\u00e1\u00f0a.Sigldu \u00feeir s\u00ed\u00f0an \u00ed haf, ok gaf \u00feeim vel byri. \u00c1smundrspur\u00f0i, hv\u00e1rt R\u00f3\u00f0\u00ed\u00e1n konungr \u00e6tti ekki fleiri barna. \u00c1r\u00e1nsag\u00f0i, at hann \u00e6tti son, er Herrau\u00f0r h\u00e9t, vi\u00f0 d\u00f3tturkonungs af H\u00fanalandi, -- \"er hann b\u00e6\u00f0i vaskr ma\u00f0rok vins\u00e6ll, ok stendr hann til r\u00edkis \u00ed H\u00fanalandi. Fa\u00f0irminn \u00e1 br\u00e6\u00f0r tv\u00e1. Heitir annarr Hr\u00e6rekr, en annarrSiggeirr. \u00deeir eru berserkir ok illir vi\u00f0reignar ok ekki\u00feokkas\u00e6lir af landsm\u00f6nnum. Konungr hefir mikittraust \u00e1 \u00feeim, \u00fev\u00ed at \u00feeir gera \u00feat, er hann vill. \u00deeirliggja \u00ed herna\u00f0i ok f\u00e6ra konungi gersimar.\"Er n\u00fa eigi getit um \u00feeira fer\u00f0, fyrr en \u00feeir komavi\u00f0 hafnir R\u00f3\u00f0\u00ed\u00e1ns konungs. \u00dear s\u00e1 \u00feeir flj\u00f3ta t\u00f3lfherskip ok tv\u00e1 dreka sv\u00e1 v\u00e6na, at enga s\u00e1 \u00feeir sl\u00edka.\u00dear v\u00e1ru komnir br\u00e6\u00f0r tveir utan af Bl\u00f6kkumannalandi.H\u00e9t annarr Bolabj\u00f6rn, en annarr V\u00edsinn. Gormrjarl h\u00e9t fa\u00f0ir \u00feeira. \u00deeir h\u00f6f\u00f0u drepit R\u00f3\u00f0\u00ed\u00e1n konungok eytt v\u00ed\u00f0a landit ok gert mikit hervirki.En er \u00feeir f\u00f3stbr\u00e6\u00f0r ur\u00f0u \u00feessa varir, \u00fe\u00e1 l\u00e9tu \u00feeirkve\u00f0a vi\u00f0 l\u00fa\u00f0ra. En \u00feegar landsmenn ur\u00f0u varir, at\u00c1r\u00e1n var kominn, dreif at honum m\u00fagr ok margmenni.V\u00edkingar drifu til skipa, ok t\u00f3kst b\u00e6\u00f0i har\u00f0r bardagiok mannsk\u00e6\u00f0r, ok var \u00feat langa stund, at eigi m\u00e1ttimillum sj\u00e1. \u00c1r\u00e1n hlj\u00f3p \u00e1 skip til Bolabjarnar ok ruddistum fast, ok hr\u00f6kk allt undan honum. Bolabj\u00f6rnr\u00e9\u00f0st m\u00f3t honum. \u00c1r\u00e1n hj\u00f3 til hans \u00ed beran skallann,en sver\u00f0it beit eigi, en duptit hraut \u00f3r skallanum,ok st\u00f6kk sver\u00f0it sundr undir hj\u00f6ltunum. Bolabj\u00f6rnhj\u00f3 \u00ed m\u00f3t \u00ed skj\u00f6ldinn \u00c1r\u00e1ns ok klauf hann at endil\u00f6ngu,ok fekk \u00c1r\u00e1n s\u00e1r mikit \u00e1 bringuna. Stokklaustakkeri l\u00e1 \u00e1 \u00feilfarinu, ok greip \u00c1r\u00e1n \u00feat upp ok rak\u00ed h\u00f6fu\u00f0 Bolabirni, sv\u00e1 at fl\u00fdit s\u00f6kk, ok kippti \u00c1r\u00e1nhonum \u00fat af bor\u00f0inu, ok s\u00f6kk hann til grunna. V\u00edsinnhlj\u00f3p \u00e1 skip til \u00c1smundar ok skaut at honum tveimkesjum \u00ed senn. \u00c1smundr skaut skildi fyrir a\u00f0ra, okhlj\u00f3p h\u00fan \u00ed gegnum skj\u00f6ldinn ok \u00ed handlegg \u00c1smundarfyrir framan olbogann, sv\u00e1 at \u00ed beini st\u00f3\u00f0. A\u00f0rakesjuna t\u00f3k \u00c1smundr \u00e1 lopti ok skaut aptr \u00e1 V\u00edsinok h\u00e6f\u00f0i \u00ed ginit \u00e1 honum, sv\u00e1 at \u00fat gekk um hnakkannok upp \u00e1 mitt skaptit. Spj\u00f3tit hlj\u00f3p \u00ed siglutr\u00e9it,sv\u00e1 at langt gekk upp \u00e1 fj\u00f6\u00f0rina, ok hekk V\u00edsinn \u00feardau\u00f0r. Eptir \u00feat g\u00e1fust v\u00edkingar upp, en \u00c1r\u00e1n l\u00e9th\u00f6ggva alla fyrir bor\u00f0, gengu s\u00ed\u00f0an \u00ed borgina, ok f\u00f6gnu\u00f0ulandsmenn \u00c1r\u00e1ni, ok v\u00e1ru bundin s\u00e1r \u00feeira, ens\u00ed\u00f0an er \u00c1r\u00e1ni gefit konungsnafn. L\u00fdsti hann \u00fe\u00e1 skildaga\u00feeira \u00c1smundar ok gaf honum allt h\u00e1lft vi\u00f0 sik.En er \u00feeir h\u00f6f\u00f0u eigi fullan m\u00e1nu\u00f0 heima verit, \u00fe\u00e1var\u00f0 \u00c1r\u00e1n br\u00e1\u00f0dau\u00f0r einn dag, er hann gekk \u00ed h\u00f6lls\u00edna. Var \u00fe\u00e1 b\u00fait um l\u00edk hans eptir \u00feeira si\u00f0. \u00c1smundrl\u00e9t verpa haug eptir hann ok setti hj\u00e1 honum hest hansme\u00f0 s\u00f6\u00f0li ok beizli, merki ok \u00f6ll herkl\u00e6\u00f0i, hauk okhund. \u00c1r\u00e1n sat \u00e1 st\u00f3li \u00ed \u00f6llum herkl\u00e6\u00f0um. \u00c1smundrl\u00e9t f\u00e6ra st\u00f3l sinn \u00ed hauginn ok settist \u00fear \u00e1. Haugrinnvar \u00fe\u00e1 byrg\u00f0r. En ina fyrstu n\u00f3tt reis \u00c1r\u00e1n af st\u00f3linumok drap haukinn ok hundinn ok \u00e1t hv\u00e1rttveggja.A\u00f0ra n\u00f3tt st\u00f3\u00f0 \u00c1r\u00e1n upp ok drap hestinn ok sundra\u00f0iok t\u00f3k \u00e1 tannagangi miklum ok \u00e1t hestinn, sv\u00e1 at bl\u00f3\u00f0fell um kjapta honum. Bau\u00f0 hann \u00c1smundi til matarme\u00f0 s\u00e9r, en \u00c1smundr \u00feag\u00f0i. Ina \u00feri\u00f0ju n\u00f3tt t\u00f3k \u00c1smundat syfja. Var\u00f0 hann \u00fe\u00e1 eigi fyrr varr vi\u00f0 en \u00c1r\u00e1n greip \u00edeyrun \u00e1 honum ok sleit \u00feau af honum b\u00e6\u00f0i. \u00c1smundrbr\u00e1 \u00fe\u00e1 saxi ok hj\u00f3 h\u00f6fu\u00f0 af \u00c1r\u00e1ni. T\u00f3k hann s\u00ed\u00f0an eld okbrenndi \u00c1r\u00e1n at \u00f6sku ok gekk s\u00ed\u00f0an til festar. Var hann\u00fe\u00e1 upp dreginn, en haugrinn byrg\u00f0r, ok haf\u00f0i \u00c1smundrme\u00f0 s\u00e9r \u00feat f\u00e9, sem lagt var \u00ed hauginn."}}