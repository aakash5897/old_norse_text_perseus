{"originalTitle": "Hr\u00f3lfs_Saga_Kraka_Ok_Kappa_Hans_Chapter_36", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Kraka_Ok_Kappa_Hans_Chapter_36", "text": {"0": "Konungr spyrr um morguninn, hvat \u00feeir viti til d\u00fdrsins,hv\u00e1rt \u00feat hafi nokkut \u00feangat vitjat um n\u00f3ttina.Honum var sagt, at f\u00e9 allt v\u00e6ri heilt \u00ed grindum ok \u00f3sakat.Konungr ba\u00f0 menn forvitnast, hv\u00e1rt engi s\u00e6i l\u00edkenditil, at \u00feat hef\u00f0i heim komit. Var\u00f0menn ger\u00f0u sv\u00e1ok k\u00f3mu skj\u00f3tt aptr ok s\u00f6g\u00f0u konungi, at d\u00fdrit f\u00e6ri\u00fear ok heldr geyst at borginni. Konungr ba\u00f0 hir\u00f0mennvera hrausta ok duga n\u00fa hvern eptir \u00fev\u00ed, sem hannhef\u00f0i hug til, ok r\u00e1\u00f0a af \u00f3v\u00e6tt \u00feenna. Ok sv\u00e1 var gertsem konungr bau\u00f0, at \u00feeir bjuggu sik til \u00feess. Konungrhorf\u00f0i \u00e1 d\u00fdrit ok m\u00e6lti s\u00ed\u00f0an: \"Eng\u00e1 s\u00e9 ek f\u00f6r \u00e1 d\u00fdrinu,en hverr vill n\u00fa taka kaup einn ok ganga \u00ed m\u00f3ti \u00fev\u00ed?\"B\u00f6\u00f0varr m\u00e6lti: \"\u00deat v\u00e6ri n\u00e6sta hrausts manns forvitnisb\u00f3t.H\u00f6ttr f\u00e9lagi, rektu n\u00fa af \u00fe\u00e9r illm\u00e6lit \u00feat, atmenn l\u00e1ta sem engi krellr n\u00e9 dugr muni \u00ed \u00fe\u00e9r vera.Far n\u00fa ok drep \u00fe\u00fa d\u00fdrit; m\u00e1ttu sj\u00e1, at engi er allf\u00fasstil \u00feess annarra.\" \"J\u00e1,\" sag\u00f0i H\u00f6ttr, \"ek mun til\u00feessa r\u00e1\u00f0ast.\" Konungr m\u00e6lti: \"Ekki veit ek, hva\u00f0an\u00feessi hreysti er at \u00fe\u00e9r komin, H\u00f6ttr, ok mikit hefir um\u00feik skipazt \u00e1 skammri stundu.\" H\u00f6ttr m\u00e6lti: \"Gef m\u00e9rtil sver\u00f0it Gullinhjalta, er \u00fe\u00fa heldr \u00e1, ok skal ek \u00fe\u00e1fella d\u00fdrit e\u00f0a f\u00e1 bana.\" Hr\u00f3lfr konungr m\u00e6lti: \"\u00deettasver\u00f0 er ekki beranda nema \u00feeim manni, sem b\u00e6\u00f0i erg\u00f3\u00f0r drengr ok hraustr.\" H\u00f6ttr sag\u00f0i: \"Sv\u00e1 skaltu til\u00e6tla, at m\u00e9r s\u00e9 sv\u00e1 h\u00e1ttat.\" Konungr m\u00e6lti: \"Hvat m\u00e1vita, nema fleira hafi skipzt um hagi \u00fe\u00edna en sj\u00e1 \u00feykkir?En f\u00e6stir menn \u00feykkjast \u00feik kenna, at \u00fe\u00fa s\u00e9rt innsami ma\u00f0r. N\u00fa tak vi\u00f0 sver\u00f0inu ok nj\u00f3t manna bezt,ef \u00feetta er vel unnit.\"S\u00ed\u00f0an gengr H\u00f6ttr at d\u00fdrinu alldjarfliga ok h\u00f6ggrtil \u00feess, \u00fe\u00e1 hann kemr \u00ed h\u00f6ggf\u00e6ri, ok fellr d\u00fdrit ni\u00f0rdautt. B\u00f6\u00f0varr m\u00e6lti: \"Sj\u00e1i\u00f0 n\u00fa, herra, hvat hann hefirtil unnit.\" Konungr segir: \"V\u00edst hefir hann mikit skipazt,en ekki hefir H\u00f6ttr einn d\u00fdrit drepit, heldr hefir\u00fe\u00fa \u00feat gert.\" B\u00f6\u00f0varr segir: \"Vera m\u00e1, at sv\u00e1 s\u00e9.\" Konungrsegir: \"Vissa ek, \u00fe\u00e1 \u00fe\u00fa komst h\u00e9r, at f\u00e1ir mundu\u00fe\u00ednir jafningjar vera, en \u00feat \u00feykki m\u00e9r \u00fe\u00f3 \u00feitt verkfr\u00e6kiligast, at \u00fe\u00fa hefir gert h\u00e9r annan kappa, \u00fear H\u00f6ttrer ok \u00f3v\u00e6nligr \u00fe\u00f3tti til mikillar giftu. Ok n\u00fa vil ekhann heiti eigi H\u00f6ttr lengr, ok skal hann heita Hjaltiupp fr\u00e1 \u00feessu. Skaltu heita eptir sver\u00f0inu Gullinhjalta.\"Ok endar h\u00e9r \u00feenna \u00fe\u00e1tt af B\u00f6\u00f0vari ok br\u00e6\u00f0rum hans."}}