{"originalTitle": "Beowulf_Xxviii", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Xxviii", "text": {"0": "XXVIIIGew\u0101t him \u00f0\u0101 se hearda  mid his hondscolesylf \u00e6fter sande  s\u01e3wong tredan,w\u012bde waro\u00f0as.  Woruldcandel sc\u0101n,sigel s\u016b\u00f0an f\u016bs.  H\u012b s\u012b\u00f0 drugon,elne ge\u0113odon,  t\u014d \u00f0\u00e6s \u00f0e eorla hl\u0113o,bonan Ongen\u00fe\u0113oes  burgum in innan,geongne g\u016b\u00f0cyning  g\u014ddne gefr\u016bnonhringas d\u01e3lan.  Higel\u0101ce w\u00e6ss\u012b\u00f0 B\u0113owulfes  sn\u016bde gec\u0233\u00f0ed,\u00fe\u00e6t \u00f0\u01e3r on wor\u00f0ig  w\u012bgendra hl\u0113o,lindgestealla  lifigende cw\u014dm,hea\u00f0ol\u0101ces h\u0101l  t\u014d hofe gongan.Hra\u00f0e w\u00e6s ger\u0233med,  sw\u0101 se r\u012bca beb\u0113ad,f\u0113\u00f0egestum  flet innanweard.Ges\u00e6t \u00fe\u0101 wi\u00f0 sylfne  s\u0113 \u00f0\u0101 s\u00e6cce gen\u00e6s,m\u01e3g wi\u00f0 m\u01e3ge,  sy\u00f0\u00f0an mandryhten\u00feurh hl\u0113o\u00f0orcwyde  holdne gegr\u0113tte,m\u0113aglum wordum.  Meoduscencum hwearfgeond \u00fe\u00e6t healreced  H\u00e6re\u00f0es dohtor,lufode \u00f0\u0101 l\u0113ode,  l\u012b\u00f0w\u01e3ge b\u00e6rh\u00e6le\u00f0um t\u014d handa.  Higel\u0101c ongans\u012bnne geseldan  in sele \u00fe\u0101m h\u0113anf\u00e6gre fricgcean,  hyne fyrwet br\u00e6c,hwylce S\u01e3-G\u0113ata  s\u012b\u00f0as w\u01e3ron:'H\u016b lomp \u0113ow on l\u0101de,  l\u0113ofa B\u012bowulf,\u00fe\u0101 \u00f0\u016b f\u01e3ringa  feorr gehogodests\u00e6cce s\u0113cean  ofer sealt w\u00e6ter,hilde t\u014d Hiorote?  Ac \u00f0\u016b Hr\u014d\u00f0g\u0101rew\u012bdc\u016b\u00f0ne w\u0113an  wihte geb\u0113ttest,m\u01e3rum \u00f0\u0113odne?  Ic \u00f0\u00e6s m\u014ddcearesorhwylmum s\u0113a\u00f0,  s\u012b\u00f0e ne tr\u016bwodel\u0113ofes mannes;  ic \u00f0\u0113 lange b\u00e6d,\u00fe\u00e6t \u00f0\u016b \u00feone w\u00e6lg\u01e3st  wihte ne gr\u0113tte,l\u0113te S\u016b\u00f0-Dene  sylfe geweor\u00f0ang\u016b\u00f0e wi\u00f0 Grendel.  Gode ic \u00feanc secge,\u00fe\u00e6s \u00f0e ic \u00f0\u0113 gesundne  ges\u0113on m\u014dste.'B\u012bowulf ma\u00f0elode,  bearn Ecg\u00f0\u012boes:'\u00fe\u00e6t is undyrne,  dryhten Higel\u0101c,(micel) gem\u0113ting,  monegum f\u012bra,hwylc (orleg)hw\u012bl  uncer Grendleswear\u00f0 on \u00f0\u0101m wange,  \u00fe\u01e3r h\u0113 worna felaSige-Scyldingum  sorge gefremede,yrm\u00f0e t\u014d aldre;  ic \u00f0\u00e6t eall gewr\u00e6c,sw\u0101 begylpan [ne] \u00feearf  Grendeles m\u0101ga\uff08\u01e3nig) ofer eor\u00f0an  \u016bhthlem \u00feone,s\u0113 \u00f0e lengest leofa\u00f0  l\u0101\u00f0an cynnes,f(\u0101cne) bifongen.--  Ic \u00f0\u01e3r fur\u00f0um cw\u014dmt\u014d \u00f0\u0101m hringsele  Hr\u014d\u00f0g\u0101r gr\u0113tan;s\u014dna m\u0113 se m\u01e3ra  mago Healfdenes,sy\u00f0\u00f0an h\u0113 m\u014ddsefan  m\u012bnne c\u016b\u00f0e,wi\u00f0 his sylfes sunu  setl get\u01e3hte.Weorod w\u00e6s on wynne;  ne seah ic w\u012bdan feorhunder heofones hwealf  healsittendramedudr\u0113am m\u0101ran.  Hw\u012blum m\u01e3ru cw\u0113n,fri\u00f0usibb folca  flet eall geondhwearf,b\u00e6lde byre geonge;  oft h\u012bo b\u0113ahwri\u00f0ansecge (sealde),  \u01e3r h\u012be t\u014d setle g\u0113ong.Hw\u012blum for (d)ugu\u00f0e  dohtor Hr\u014d\u00f0g\u0101reseorlum on ende  ealuw\u01e3ge b\u00e6r,\u00fe\u0101 ic Fr\u0113aware  fletsittendenemnan h\u0233rde,  \u00fe\u01e3r h\u012bo (n\u00e6)gled sinch\u00e6le\u00f0um sealde.  S\u012bo geh\u0101ten (is),geong goldhroden,  gladum suna Fr\u014ddan;(h)afa\u00f0 \u00fe\u00e6s geworden  wine Scyldinga,r\u012bces hyrde,  ond \u00fe\u00e6t r\u01e3d tala\u00f0,\u00fe\u00e6t h\u0113 mid \u00f0\u0233 w\u012bfe  w\u00e6lf\u01e3\u00f0a d\u01e3l,s\u00e6cca gesette.  Oft seldan hw\u01e3r\u00e6fter l\u0113odhryre  l\u0233tle hw\u012blebong\u0101r b\u016bge\u00f0,  \u00fe\u0113ah s\u0113o br\u0233d duge !M\u00e6g \u00fe\u00e6s \u00feonne of\u00feyncan  \u00f0\u0113odne Hea\u00f0o-Beardnaond \u00feegna gehw\u0101m  \u00fe\u0101ra leoda,\u00feonne h\u0113 mid f\u01e3mnan  on flett gea\u00f0, --dryhtbearn Dena  dugu\u00f0a biwenede;on him gladia\u00f0  gomelra l\u0101fe,heard ond hringm\u01e3l  Hea\u00f0a-Bear[d]na gestr\u0113on,\u00feenden h\u012be \u00f0\u0101m  w\u01e3pnum wealdan m\u014dston, --"}}