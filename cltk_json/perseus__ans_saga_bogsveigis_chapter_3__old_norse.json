{"originalTitle": "\u00c1ns_Saga_Bogsveigis_Chapter_3", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00c1ns_Saga_Bogsveigis_Chapter_3", "text": {"0": "\u00deeir \u00de\u00f3rir k\u00f3mu vi\u00f0 Naumd\u00e6lafylki ok spur\u00f0u \u00fear\u00feau t\u00ed\u00f0endi, at anda\u00f0r var \u00d3l\u00e1fr konungr, en Ingjaldrvar \u00fe\u00e1 einn konungr yfir \u00fev\u00ed r\u00edki, er \u00feeir h\u00f6f\u00f0u b\u00e1\u00f0ir\u00e1tt. \u00de\u00f3rir m\u00e6lti \u00fe\u00e1: \"S\u00e1 l\u00e9zt \u00fear, er ma\u00f0r var fremri,ok munda ek eigi nor\u00f0an hafa farit, ef ek hef\u00f0i vitat\u00feessi skipti.\" \u00de\u00f3rir kemr n\u00fa at konungs b\u00e6num. \u00c1nhaf\u00f0i me\u00f0 s\u00e9r boga sinn, ok er \u00feeir k\u00f3mu at h\u00f6llinni,bendir \u00c1n upp bogann, er \u00e1kafliga var sterkr. \u00de\u00f3rirspyrr, hvat \u00feat skyldi. \u00c1n kva\u00f0 \u00feat br\u00e1tt mundu s\u00fdnast.Hann l\u00e9t koma strenginn fyrir brj\u00f3st s\u00e9r, en bogannum her\u00f0arnar, skeyti haf\u00f0i hann \u00ed hendi s\u00e9r. Ok er\u00feeir k\u00f3mu at hallardyrunum, g\u00e1fu dyraver\u00f0irnir r\u00fam\u00de\u00f3ri, en um fer\u00f0 \u00c1ns var\u00f0 skarkalamikit, \u00fev\u00ed at hannbreytti ekki b\u00faningi s\u00ednum. S\u00ed\u00f0an gekk hann at dyrunumfast, en boginn skag\u00f0i um her\u00f0arnar, ok vannstekki r\u00fam til \u00ed dyrunum, ok var\u00f0 boginn annathv\u00e1rt atbrotna e\u00f0a beygjast mj\u00f6k, \u00fev\u00ed at dyrrnar st\u00f3\u00f0ust atg\u00f6nguna.\u00de\u00e1 komst \u00c1n \u00ed h\u00f6llina; bendist boginn, en brotna\u00f0iekki. \u00c1n sezt utarliga ni\u00f0r, en \u00de\u00f3rir gekk fyrir konungok kvaddi hann. Konungr t\u00f3k \u00fev\u00ed vel ok ba\u00f0 hannfara til \u00f6ndvegis gegnt s\u00e9r. \"Skulu \u00fe\u00e9r h\u00e9r velkomnirme\u00f0 oss, e\u00f0a hverr var \u00ed f\u00f6r me\u00f0 \u00fe\u00e9r, e\u00f0a hv\u00ed skilr\u00feessi ma\u00f0r sv\u00e1 skj\u00f3tt vi\u00f0 \u00feik?\" \u00de\u00f3rir m\u00e6lti: \"S\u00e1 ma\u00f0rer br\u00f3\u00f0ir minn ok hefir varla \u00e1 s\u00e9r al\u00fe\u00fd\u00f0u h\u00e1tt.\" Konungrm\u00e6lti: \"Hann skal h\u00e9r velkominn, ok siti hannit n\u00e6sta \u00fe\u00e9r. Gerum v\u00e9r \u00feat fyrir \u00fe\u00ednar sakir, ok heyrth\u00f6fum v\u00e9r getit \u00c1ns, ok er hann undrama\u00f0r \u00ed m\u00f6rgumgreinum.\" \u00de\u00f3rir hittir \u00c1n ok segir honum konungsor\u00f0, -- \"ok sn\u00fa til \u00fe\u00edn s\u00f3mahlut, fr\u00e6ndi.\" \u00c1n svarar:\"Ekki munu v\u00e9r um r\u00fam skipta, enda liggr m\u00e9r meiratil at \u00feiggja vetrvist.\" \u00de\u00f3rir kve\u00f0st hyggja, at h\u00fan munditil rei\u00f0u. Eigi at s\u00ed\u00f0r gekk \u00de\u00f3rir fyrir konung ok m\u00e6lti:\"Vetrvistar vil ek bei\u00f0a fyrir \u00c1n fr\u00e6nda at hans vilja,\u00fe\u00f3 at s\u00e6ti s\u00e9 kyrrt.\" Konungr m\u00e6lti: \"Til rei\u00f0u erhonum vetrvist, en hvat er honum annat s\u00e6ti betraen hj\u00e1 \u00fe\u00e9r?\" \u00de\u00f3rir kva\u00f0st engan hlut mega \u00ed eiga vi\u00f0hann, -- \"h\u00e6fir honum \u00feetta gerr fyrr at vilja einn r\u00e1\u00f0a,ok \u00fev\u00ed var ek tregr til, at hann f\u00e6ri me\u00f0 m\u00e9r, at ekvissa, at honum var kynliga varit.\" \u00de\u00f3rir sag\u00f0i \u00c1n konungsor\u00f0. \u00c1n m\u00e6lti: \"\u00de\u00e1 er n\u00fa vel or\u00f0it, ok gakktu,br\u00f3\u00f0ir, til r\u00fams \u00fe\u00edns.\" \u00de\u00f3rir gerir sv\u00e1.\u00c1n var f\u00e1l\u00e1tr ok \u00f3si\u00f0blendinn; var hann lengstum\u00ed r\u00fami s\u00ednu, nema \u00fe\u00e1 hann gekk erenda sinna. Hir\u00f0mennhl\u00f3gu at honum mj\u00f6k, ok var Ketill foringi at\u00fev\u00ed. \u00c1n daufheyr\u00f0ist vi\u00f0 \u00feat, ok lei\u00f0 sv\u00e1 fram til j\u00f3la.\u00de\u00e1 l\u00fdsti konungr yfir \u00fev\u00ed, at hann mundi gefa j\u00f3lagjafir,sem fa\u00f0ir hans haf\u00f0i gert, kva\u00f0st sv\u00e1 vilja s\u00ednamenn at s\u00e9r hylla. Ok affangakveld j\u00f3la vitju\u00f0u menngjafanna allir nema \u00c1n. Konungr spur\u00f0i, hv\u00ed \u00c1n vitja\u00f0ieigi gjafanna; \"skal hann eigi gjafir \u00feiggja sem a\u00f0rir?\"\u00deetta var sagt \u00c1n. \u00d6rgla\u00f0ist hann \u00fe\u00e1 upp ok m\u00e6lti:\"Gott \u00feykkir m\u00e9r gull at \u00feiggja.\" Ekki var ma\u00f0rinnsinniligr, \u00fear er hann skauzt fram fyrir konunginn.Fur\u00f0u var hann mikill at sj\u00e1. Konungr m\u00e6lti: \"\u00cd hverjugall sv\u00e1 h\u00e1tt, \u00c1n, er \u00fe\u00fa gekkst h\u00e9r inn um dyrr \u00ed fyrstasinn?\" \"\u00cd boga m\u00ednum,\" sag\u00f0i \u00c1n, \"\u00fev\u00ed at sv\u00e1 v\u00e1rulitlar hallardyrr y\u00f0ar, konungr, at hann bendist allrsaman, er ek haf\u00f0a hann \u00e1 her\u00f0unum, \u00e1\u00f0r ek komstinn, ok l\u00e9t \u00ed h\u00e1tt, er aptr hlj\u00f3p.\" \"\u00de\u00fa skalt,\" sag\u00f0i konungr,\"heita \u00c1n bogsveigir.\" \"Hvat gefr \u00fe\u00fa m\u00e9r atnafnfesti?\" sag\u00f0i \u00c1n. \"Eignast h\u00e9r gullhring \u00ed allt saman,\"sag\u00f0i konungr, \"\u00ed nafnfesti ok j\u00f3lagj\u00f6f, \u00fev\u00ed at ekheyr\u00f0a, hvat \u00fe\u00fa m\u00e6ltir \u00e1\u00f0an, enda muntu allsterkrma\u00f0r, sv\u00e1 st\u00f3rr sem \u00fe\u00fa ert.\" \"\u00deat \u00e6tla ek,\" kva\u00f0 \u00c1n,\"at ek s\u00e9 allsterkr, en ekki veit ek til.\" \u00c1n t\u00f3k vi\u00f0 ok\u00feakka\u00f0i ekki. Hann l\u00e9k s\u00e9r at hringinum ok setti \u00e1brynju s\u00e9r. Hann t\u00f3k gaupnunum til fyrir ne\u00f0an, okeitt sinn skauzt hringrinn \u00ed brott. Hann f\u00f3r at leita \u00edforstofuna, en er hann kom aptr, var hann \u00fev\u00ed l\u00edkastrsem hann hef\u00f0i \u00ed saurnum laugazt. Sessunautar hansspyrja, hv\u00ed hann v\u00e6ri sv\u00e1 ferligr. Hann kva\u00f0 varla atspyrjanda, enn s\u00ed\u00f0r segjanda, -- \"en segja munda ek \u00fe\u00e9r,ef \u00fe\u00fa leyndir.\" Hann kve\u00f0st leyna mundu. \u00c1n sag\u00f0i:\"H\u00e9r mun sannast \u00feat, er sagt er: \"Afgjarnt ver\u00f0r\u00f6fundar f\u00e9\"; t\u00fdnt er n\u00fa hringinum.\" Sessunautr hansm\u00e6lti: \"L\u00e1tum kyrrt yfir \u00fev\u00ed.\" \u00c1n m\u00e6lti: \"Sv\u00e1 skalvera, en ekki er m\u00e9r \u00feetta \u00e6tlat, ok vil ek gefa \u00feeim,sem finnr.\" \u00deetta kom fyrir hir\u00f0ina, ok sag\u00f0i hverr \u00f6\u00f0rum,en Ketill hl\u00f3 at mj\u00f6k ok kva\u00f0 farit hafa sem v\u00e1nvar at at gefa f\u00f3li \u00fev\u00ed gull. Hann f\u00f3r \u00fe\u00e1 ok leitar athringinum me\u00f0 hir\u00f0inni. \u00deeir \u00ferengdust fast \u00ed forstofunni.\u00c1n m\u00e6lti \u00fe\u00e1: \"Hverju s\u00e6tir, at menn ganga h\u00e9r\u00e1 h\u00f6ndum ok starfa \u00ed sauri, enda heldr h\u00e9r vi\u00f0 sviptingar?\"Honum var sagt, at menn vildu b\u00e6ta slys hansok finna hringinn. \u00c1n m\u00e6lti: \"Eigi em ek til minnugr.H\u00e9r er n\u00fa hringrinn \u00e1 hendi m\u00e9r, en n\u00fa galt ek y\u00f0reinn t\u00edma, er \u00fe\u00e9r hafi\u00f0 mik opt d\u00e1rat.\" Hir\u00f0mennkv\u00e1\u00f0ust mj\u00f6k spotta\u00f0ir. \u00c1n kva\u00f0 sv\u00e1 eiga at vera. S\u00ed\u00f0anvar hv\u00edld \u00e1 gabbit, en \u00fe\u00f3 dr\u00f3 til ins sama, ok varKetill mest at \u00fev\u00ed."}}