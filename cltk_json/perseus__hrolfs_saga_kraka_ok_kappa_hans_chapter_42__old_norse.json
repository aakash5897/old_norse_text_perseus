{"originalTitle": "Hr\u00f3lfs_Saga_Kraka_Ok_Kappa_Hans_Chapter_42", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Kraka_Ok_Kappa_Hans_Chapter_42", "text": {"0": "Gengr Yrsa drottning \u00fe\u00e1 \u00e1 fund Hr\u00f3lfs konungs okfagnar honum afar vel. Hann tekr ok vel kve\u00f0ju hennar.H\u00fan f\u00e6r til mann at \u00fej\u00f3na \u00feeim ok gera \u00feeim g\u00f3\u00f0anbeina. Ok sem \u00feessi ma\u00f0r kom fyrir Hr\u00f3lf konung, \u00fe\u00e1m\u00e6lti hann: \"\u00deunnleitr er \u00feessi ma\u00f0r ok nokkurr kraki\u00ed andlitinu, e\u00f0a er \u00feetta konungr y\u00f0arr?\" Hr\u00f3lfr konungrm\u00e6lti: \"Nafn hefir \u00fe\u00fa gefit m\u00e9r, \u00feat sem vi\u00f0 mikmun festast, e\u00f0a hvat gefr \u00fe\u00fa m\u00e9r at nafnfesti?\" V\u00f6ggrsvara\u00f0i: \"Alls ekki hefi ek til, \u00fev\u00ed at ek em f\u00e9lauss.\"Konungr m\u00e6lti: \"S\u00e1 hl\u00fdtr \u00fe\u00e1 at gefa \u00f6\u00f0rum, sem til \u00e1.\"Hann dregr \u00fe\u00e1 gullhring af hendi s\u00e9r ok gefr \u00feessummanni. V\u00f6ggr m\u00e6lti: \"Gef \u00fe\u00fa allra manna heilastr,ok er \u00feetta in mesta gersemi.\" Ok sem konungr fann,at honum \u00fe\u00f3tti mikils um vert, m\u00e6lti hann: \"Litluver\u00f0r V\u00f6ggr feginn.\" V\u00f6ggr m\u00e6lti ok st\u00e9 upp \u00e1 stokk\u00f6\u00f0rum f\u00e6ti: \"\u00deess strengi ek heit, at ek skal \u00fe\u00edn hefna,ef ek lifi lengr, ef \u00fe\u00fa ver\u00f0r af m\u00f6nnum sigra\u00f0r.\" Konungrsvarar: \"Vel ferr \u00fe\u00e9r,\" segir hann, \"en \u00fe\u00f3 v\u00e6riekki til a\u00f0rir \u00f3v\u00e6nni en \u00fe\u00fa.\"\u00deat skilja \u00feeir, at \u00feessi ma\u00f0r muni vera hollr oktr\u00far \u00ed \u00fev\u00ed inu litla, sem hann m\u00e1, en l\u00edtils hyggja \u00feeirhann muni orka mega, \u00fev\u00ed at ma\u00f0rinn var auvir\u00f0iligr.N\u00fa leynast \u00feeir ekki fyrir honum. S\u00ed\u00f0an \u00e6tlu\u00f0u \u00feeirat sofa, ok \u00fe\u00f3ttust \u00feeir vita, at \u00feeir mundu mega liggja\u00f3hr\u00e6ddir \u00ed \u00feeim herbergjum, sem drottning haf\u00f0i fengit\u00feeim. B\u00f6\u00f0varr m\u00e6lti: \"Vel er h\u00e9r fyrir oss b\u00fait, okvill drottning oss vel, en A\u00f0ils konungr vill oss sv\u00e1 mikitillt sem hann m\u00e1. \u00deykkir m\u00e9r mikit, ef v\u00e9r ver\u00f0um athafa sv\u00e1 b\u00fait.\" V\u00f6ggr segir \u00feeim, at A\u00f0ils konungr s\u00e9inn mesti bl\u00f3tma\u00f0r, \"sv\u00e1 at ekki finnst d\u00e6mi til. Bl\u00f3tarhann einum g\u00f6lt, ok skil ek ekki, at sl\u00edkr \u00f3vinr megiver\u00f0a, ok veri \u00fe\u00e9r varir um y\u00f0r, \u00fev\u00ed at hann leggr \u00fearallt kapp \u00e1 at fyrirkoma ykkr me\u00f0 einhverju m\u00f3ti.\"\"Meiri v\u00e1n \u00feykkir m\u00e9r,\" segir B\u00f6\u00f0varr, \"at hann munimuna oss \u00feat, hvernig hann st\u00f6kk \u00f3r h\u00f6llinni fyriross \u00ed kveld.\" \"Sv\u00e1 skulu \u00fe\u00e9r til \u00e6tla,\" segir V\u00f6ggr, \"athann muni sl\u00e6gr ok grimm\u00fa\u00f0igr.\""}}