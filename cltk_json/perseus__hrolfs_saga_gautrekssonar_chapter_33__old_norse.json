{"originalTitle": "Hr\u00f3lfs_Saga_Gautrekssonar_Chapter_33", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Gautrekssonar_Chapter_33", "text": {"0": "Skemmumey Ingibjargar konungsd\u00f3ttur haf\u00f0i gengit\u00feann dag til hallarinnar, ok er h\u00fan kom n\u00e6ri h\u00f6llinni,s\u00e1 h\u00fan \u00feetta it mikla tr\u00f6ll. Hlj\u00f3p hun \u00fe\u00e1 aptrtil skemmunnar me\u00f0 \u00f3pi miklu ok gani. Konungsd\u00f3ttirspyrr, hv\u00ed h\u00fan l\u00e9ti sv\u00e1 \u00f3vitrliga. H\u00fan segir, at tr\u00f6ll eitt varkomit \u00ed hallardyrin, -- \"sv\u00e1 at ekkert mun \u00fev\u00edl\u00edkt vera.\"Konungsd\u00f3ttir m\u00e6lti: \"\u00c6tlar \u00fe\u00fa v\u00edst, at tr\u00f6ll v\u00e6ri heldren mikill ma\u00f0r?\" H\u00fan svarar: \"Ekkert tr\u00f6ll mun \u00fev\u00edl\u00edktvera, ok sv\u00e1 l\u00e6tr \u00feat grimmliga sem \u00feat muni engueira, \u00fev\u00ed er at \u00fev\u00ed f\u00e6ri.\" Konungsd\u00f3ttir m\u00e6lti: \"Eigimun tr\u00f6ll vera, \u00fe\u00f3 at tr\u00f6llsliga l\u00e1ti. \u00deykki m\u00e9r veramega, at grimmt s\u00e9 \u00ed hug ok \u00feykkist hingat eiga atleita til hefnda. Vil ek n\u00fa senda \u00feik til hallarinnar.\u00de\u00fa skalt hafa me\u00f0 \u00fe\u00e9r mat ok bj\u00f3\u00f0a tr\u00f6llinu. M\u00e1 vera,at \u00feat s\u00e9 \u00fe\u00e1 ekki sv\u00e1 grimmt ok linist heldr vi\u00f0 menn.\"M\u00e6rin m\u00e6lti: \"N\u00fa m\u00e6lir \u00fe\u00fa \u00f3d\u00e6mi, at ek, l\u00edtil meyja,mundi ganga at \u00fev\u00ed tr\u00f6lli, sem engi \u00feorir m\u00f3ti at sj\u00e1,\u00fear sem konungurinn, fa\u00f0ir \u00feinn, \u00feorir ekki \u00fat atganga, sl\u00edkr kappi sem hann er, ok engi hans manna,ok munu heldr svelta til dau\u00f0a, ok muntu vera heillu\u00f0af \u00f3v\u00e6tti \u00feessum, er gengr um h\u00e1sumar ok lj\u00f3sa daga,er \u00fe\u00fa vilt gefa \u00feeim mat, er drepa vill konunginn,f\u00f6\u00f0ur \u00feinn.\" Ok \u00fe\u00f3 at h\u00fan tala\u00f0i sl\u00edkt, \u00feor\u00f0i h\u00fanekki \u00ed m\u00f3ti at gera hennar vilja. H\u00fan haf\u00f0i disk \u00e1 l\u00f3fa,en horn mikit \u00ed annarri hendi. Ok er h\u00fan kom sv\u00e1n\u00e6r h\u00fan hug\u00f0i hann mundu heyra, kalla\u00f0i h\u00fan:\"Et mat \u00feinn, tr\u00f6ll!\" Hann leit til hennar. H\u00fan var\u00f0mj\u00f6k hr\u00e6dd, hlj\u00f3p aptr til skemmunnar me\u00f0 \u00f3pi miklu.H\u00fan felldi ni\u00f0r af diskinum matinn, en sl\u00f3 drykkinn\u00f3r horninu ok sag\u00f0i \u00feetta mikil undr, at senda hana\u00ed tr\u00f6lla hendr\"-- \"e\u00f0a fyrir hverja s\u00f6k viltu bana m\u00e9r?\"Konungsd\u00f3ttir m\u00e6lti ok sag\u00f0ist ekki vilja, at h\u00fan fengimein e\u00f0a bana af s\u00ednum r\u00e1\u00f0um, -- \"ok ekkert illt muntuh\u00e9r af f\u00e1. Segir m\u00e9r sv\u00e1 hugr um, at \u00feetta muni ekkitr\u00f6ll vera. Skaltu n\u00fa fara \u00ed annat sinn.\" M\u00e6rin ferr,\u00fe\u00f3 at h\u00fan v\u00e6ri treg, ok er h\u00fan kom sv\u00e1 n\u00e6r, at h\u00fans\u00e1 gerla tr\u00f6llit, m\u00e6lti h\u00fan: \"Viltu \u00feiggja mat, it miklatr\u00f6ll?\" Hann leit vi\u00f0 henni ok ygldist \u00e1 hana. H\u00fanhlj\u00f3p \u00ed burt ok segir konungsd\u00f3ttur, at h\u00fan haf\u00f0i n\u00fagerla s\u00e9t tr\u00f6llkarlinn. Konungsd\u00f3ttir m\u00e6lti: \"Hversuleizt \u00fe\u00e9r \u00e1 tr\u00f6llit, e\u00f0a vildi \u00feat nokkut tala til \u00fe\u00edn?\"H\u00fan svarar: \"Aldri hefi ek fyrri tr\u00f6ll s\u00e9t, en ekki s\u00fdndistm\u00e9r \u00feat sv\u00e1 illiligt sem \u00feat er mikit til. \u00deat er magrligtok svangt, sem \u00feat muni lengi soltit hafa. Undraek \u00feat etr ekki dau\u00f0a mennina, er liggja um alla borgina.M\u00e1 vera, jungfr\u00fa, at \u00feetta s\u00e9 blendingr ok s\u00e9 ekkifullkomit tr\u00f6ll, ok ekki var\u00f0 ek n\u00fa jafnhr\u00e6dd semfyrr.\" Konungsd\u00f3ttir m\u00e6lti: \"Hversu er tr\u00f6llit b\u00fait?\"H\u00fan svarar: \"Lo\u00f0k\u00e1pu hefir \u00feat mikla, sv\u00e1 at hv\u00e1rkis\u00e9r hendr \u00feess n\u00e9 f\u00e6tr. Skj\u00f6ld hefir \u00feat sv\u00e1 mikinn afj\u00e1rni, at hylr \u00f6ll hallardyrin. Spj\u00f3t hefir \u00feat \u00f3gurligtok leggr \u00fev\u00ed inn me\u00f0 skildinum.\" Konungsd\u00f3ttir m\u00e6lti:\"N\u00fa mun ek leggja r\u00e1\u00f0 me\u00f0 \u00fe\u00e9r. \u00de\u00fa skalt fara okbj\u00f3\u00f0a \u00fev\u00ed matinn ok seg, at lifi Hr\u00f3lfr konungr Gautreksson,ok vit \u00fe\u00e1, hvat af skipast.\" H\u00fan ferr n\u00fa okmiklu djarfligar en fyrr, ok er h\u00fan kom mj\u00f6k at honum,r\u00e9tti h\u00fan diskinn ok m\u00e6lti: \"Et mat \u00feinn, tr\u00f6ll,lifir Hr\u00f3lfr Gautreksson.\" Hann leit \u00fe\u00e1 til hennar bl\u00ed\u00f0liga,t\u00f3k hendinni \u00ed m\u00f3t diskinum, \u00e1t ok drakk. H\u00fans\u00e1, at hann var mj\u00f6k lystugr til matarins, \u00fe\u00f3tti \u00fe\u00f3 ekki\u00fer\u00e6lsliga at fara, ok er hann er mettr, gengr h\u00fan \u00edburt. L\u00ed\u00f0r af n\u00f3ttin, segir h\u00fan konungsd\u00f3ttur semvar ok \u00feat me\u00f0, er hann t\u00f3k m\u00f3ti diskinum, -- \"undirk\u00e1punni var rau\u00f0 ermr ok \u00fear \u00e1 digr gullhringr.\"L\u00ed\u00f0r n\u00fa n\u00f3ttin. K\u00f3must \u00feeir ekki \u00f3r h\u00f6llinni, okur\u00f0u allir r\u00e1\u00f0lausir fyrir j\u00f6tni \u00feessum. Um morguninnkom m\u00e6rin aptr me\u00f0 mat ok f\u00e6r\u00f0i honum, oker hann seildist m\u00f3ti diskinum, t\u00f3k hann me\u00f0 h\u00f6ndmeyjarinnar, setti hana \u00e1 kn\u00e9 s\u00e9r, en h\u00fan kva\u00f0 vi\u00f0 h\u00e1tt.Hann ba\u00f0 hana eigi \u00f3ttast, -- \"ok seg m\u00e9r, hvar Hr\u00f3lfrkonungr Gautreksson er ok hverr honum hefir l\u00edfgefit.\" H\u00fan svarar ok segir honum allt, sem gengithaf\u00f0i um \u00feeira fer\u00f0, ok hvar komit var \u00fe\u00e1 \u00feeira m\u00e1li.Hann m\u00e6lti \u00fe\u00e1: \"Seg konungsd\u00f3ttur, at ek muni \u00fearkoma \u00ed n\u00f3tt at finna hana. Vil ek, at vit t\u00f6lumst vi\u00f0nokkut.\" L\u00e9t hann \u00fe\u00e1 meyna lausa. Hlj\u00f3p h\u00fan \u00fe\u00e1aptr til skemmunnar, segir konungsd\u00f3ttur, at tr\u00f6llithafi getat tekit hana, ok kva\u00f0 hann margt hafa talat vi\u00f0sik, -- \"ok hann \u00e6tlar at finna \u00feik \u00ed n\u00f3tt.\" Konungsd\u00f3ttirsag\u00f0i \u00fea\u00f0 vel vera, sag\u00f0i \u00feann einn vera mundu,h\u00fan mundi eigi \u00f3ttast \u00feurfa.Ok um n\u00f3ttina kom hann til skemmunnar. Er sv\u00e1sagt, at konungsd\u00f3ttir br\u00e1 s\u00e9r ekki vi\u00f0, \u00fe\u00f3 at h\u00fan s\u00e6i\u00feetta tr\u00f6ll, t\u00f3ku s\u00ed\u00f0an tal me\u00f0 s\u00e9r, spur\u00f0i h\u00fan,hvat hann \u00e6tla\u00f0i til brag\u00f0a at taka. Hann kva\u00f0st ekkiheldr annat \u00e6tla en svelta inni konunginn me\u00f0 allrihir\u00f0 sinni, -- \"en me\u00f0 \u00fev\u00ed at Hr\u00f3lfr konungr Gautrekssonlifir ok \u00fe\u00e9r hafi\u00f0 h\u00f3lpit honum, mun ek fara framy\u00f0rum r\u00e1\u00f0um.\" H\u00fan svarar: \"\u00d6nnur r\u00e1\u00f0 eru m\u00e9rheyriligri til at leggja en \u00feat fa\u00f0ir minn s\u00e9 sveltr innisem refr \u00ed skor e\u00f0a melrakki \u00ed greni. Hefir mik sv\u00e1dreymt, at hann muni skammt \u00f3fri\u00f0ar missa. Er \u00feat\u00e6tlun m\u00edn, at Hr\u00f3lfi konungi Gautrekssyni komi fleiridugna\u00f0ar menn, ok mun ekki langt at b\u00ed\u00f0a.\" \u00de\u00f3rirm\u00e6lti: \"Til \u00feess er m\u00e9r annast at finna Hr\u00f3lf konung,f\u00f3stra minn.\" H\u00fan kve\u00f0st \u00feat vel mega veita honumat tala vi\u00f0 \u00fe\u00e1, en sag\u00f0i \u00feeim ekki mega burt komautan me\u00f0 mannfj\u00f6lda.Fara \u00feau s\u00ed\u00f0an til grafarinnar. Ok er \u00de\u00f3rir s\u00e1 helluna,er \u00feeir v\u00e1ru l\u00e6stir me\u00f0, \u00fereif hann til hennarme\u00f0 afli ok kasta\u00f0i henni marga fa\u00f0ma \u00e1 v\u00f6llinn. S\u00ed\u00f0anl\u00e9t hann s\u00edga inn festi ok dr\u00f3 \u00fe\u00e1 alla upp. Var\u00f0 \u00fearfagna\u00f0ar fundr mikill, \u00fe\u00f3ttust hv\u00e1rir a\u00f0ra \u00f3r heljuheimt hafa, f\u00f3ru n\u00fa allir til skemmunnar ok drukku\u00fear gla\u00f0ir ok k\u00e1tir. Spyrr \u00fe\u00e1 Hr\u00f3lfr konungr, hvat\u00fe\u00e1 skyldi til r\u00e1\u00f0s taka. \u00c1smundr kva\u00f0 \u00fe\u00e1 h\u00e6gt til r\u00e1\u00f0a,-- \"er \u00feat fyrst at bera eld at h\u00f6llinni, at brenna konunginninni me\u00f0 li\u00f0i s\u00ednu.\" Konungsd\u00f3ttir gekk \u00fe\u00e1\u00fear at ok m\u00e6lti: \"\u00deess vil ek bi\u00f0ja y\u00f0r, Hr\u00f3lfr konungr,at \u00fe\u00e9r gefi\u00f0 gri\u00f0 f\u00f6\u00f0ur m\u00ednum, \u00fe\u00f3 at \u00fe\u00e9r eigi\u00f0vald \u00e1 honum.\" Konungr kve\u00f0st \u00fev\u00ed gjarna j\u00e1ta viljahenni fyrir hennar h\u00e6versku ok dygg\u00f0, er h\u00fan haf\u00f0ihonum veitta, sag\u00f0i hana ver\u00f0uga at \u00feiggja s\u00edna b\u00e6n."}}