{"originalTitle": "\u00deorsteins_Saga_V\u00edkingssonar_Chapter_6", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00deorsteins_Saga_V\u00edkingssonar_Chapter_6", "text": {"0": "N\u00fa er at segja fr\u00e1 Hringi konungi, at hann sitr \u00eds\u00ednu veldi ok H\u00fanv\u00f6r, d\u00f3ttir hans, eptir fall H\u00e1reks j\u00e1rnhauss.\u00de\u00f3tti \u00f6llum \u00feat mikit \u00ferekvirki verit hafa. \u00deessit\u00ed\u00f0endi spur\u00f0ust til Ind\u00edalands, ok \u00fe\u00f3tti Ingjaldi tr\u00f6numikit fr\u00e1fall hans. T\u00f3k hann at skera upp her\u00f6r oksendi um allt landit ok safna\u00f0i m\u00fag ok margmenni.Margar \u00f3\u00fej\u00f3\u00f0ir haf\u00f0i hann \u00ed her s\u00ednum ok stefndi \u00f6llum\u00feessum her til Sv\u00ed\u00fej\u00f3\u00f0ar. Eigi kemr nj\u00f3sn fyrirhonum. Hann b\u00fd\u00f0r konungi til bardaga. Hann breg\u00f0rvi\u00f0 skj\u00f3tt ok hefir f\u00e1tt manna, ferr \u00fe\u00f3 til bardaga, okver\u00f0a \u00fear skj\u00f3t umskipti. \u00dear fell Hringr konungr ok\u00f6ll hans hir\u00f0, en Ingjaldr t\u00f3k burt H\u00fanv\u00f6ru ok haf\u00f0itil Ind\u00edalands. J\u00f6kull j\u00e1rnhryggr leitar at \u00feeimf\u00f3stbr\u00e6\u00f0rum ok vill hefna H\u00e1reks, m\u00e1gs s\u00edns.N\u00fa er \u00fear til at taka, at \u00feeir V\u00edkingr ok H\u00e1lfdaneru \u00ed Svafa. \u00de\u00e1 er li\u00f0nar v\u00e1ru sjau n\u00e6tr, kemr Litr tilm\u00f3ts vi\u00f0 H\u00e1lfdan ok hefir hornit. Ver\u00f0r H\u00e1lfdan n\u00fagla\u00f0r ok ferr til V\u00edkings, ok \u00fe\u00f3tti flestum \u00fe\u00e1 l\u00edtit athonum. H\u00e1lfdan dreypir \u00fe\u00e1 \u00e1 varrir honum af inumefra hlut hornsins. Raknar V\u00edkingr \u00fe\u00e1 vi\u00f0, ok er hannt\u00f3k at magnast, var \u00fev\u00ed l\u00edkt sem hann vakna\u00f0i af svefni.En sv\u00e1 fell \u00f3hreinendi burt af honum sem hreistr affiski, \u00fear til er honum batnar dag fr\u00e1 degi, til \u00feess erhann var heill.\u00de\u00e1 bjuggust \u00feeir \u00ed burt af Svafa ok heldu nor\u00f0r fyrirB\u00e1lagar\u00f0ss\u00ed\u00f0u. S\u00e1u \u00feeir \u00fear \u00e1tj\u00e1n skip ok \u00f6ll st\u00f3r,tj\u00f6ldu\u00f0 sv\u00f6rtum tj\u00f6ldum. H\u00e1lfdan m\u00e6lti: \"H\u00e9r tr\u00faiek fyrir liggja J\u00f6kull j\u00e1rnhryggr ok hamhleypan konahans. Veit ek eigi, hversu \u00feau Litr hafa skilit. Var hannmj\u00f6k m\u00e1ttlauss. En n\u00fa mun r\u00e1\u00f0 at halda til bardaga.Skal bera fj\u00e1rhlut af skipum, en grj\u00f3t \u00ed sta\u00f0inn.\" Varn\u00fa sv\u00e1 gert. Greiddu \u00feeir s\u00ed\u00f0an har\u00f0an atr\u00f3\u00f0r ok fr\u00e9ttu,hverir fyrir \u00e6tti at r\u00e1\u00f0a. J\u00f6kull segir til s\u00edn ok spyrr,hverir \u00feeir v\u00e6ri. H\u00e1lfdan ok V\u00edkingr segja til s\u00edn. \u00dearf\u00fe\u00e1 eigi at s\u00f6kum at spyrja. T\u00f3ku n\u00fa til bardaga. Varorrosta in \u00e1kafasta. Sneri mannfallinu \u00e1 \u00fe\u00e1 f\u00f3stbr\u00e6\u00f0r,\u00fev\u00ed at J\u00f6kull var st\u00f3rh\u00f6ggr. \u00de\u00e1 r\u00e9\u00f0 V\u00edkingr til uppg\u00f6ngu\u00e1 dreka J\u00f6kuls ok H\u00e1lfdan \u00fear eptir honum.Var \u00fe\u00e1 mikit mannfall \u00e1 drekanum. M\u00e6ttust \u00feeir J\u00f6kullok H\u00e1lfdan ok \u00e1ttust vi\u00f0 v\u00e1pnaskipti, ok var J\u00f6kullsterkari, en \u00fe\u00f3 kom H\u00e1lfdan sver\u00f0sh\u00f6ggi \u00e1 J\u00f6kul um\u00fevert bakit, ok beit ekki \u00e1. Var J\u00f6kull \u00fe\u00f3 \u00ed engribrynju. Ok \u00ed \u00fev\u00ed kom V\u00edkingr at ok hj\u00f3 til J\u00f6kuls.\u00deat h\u00f6gg kom \u00e1 \u00f6xlina ok leysti fr\u00e1 s\u00ed\u00f0una ok h\u00f6ndinaok b\u00e1\u00f0a f\u00e6trna, en annan fyrir ofan kn\u00e9. Fell J\u00f6kull\u00fe\u00e1 ok var eigi dau\u00f0r ok m\u00e6lti: \"Vissa ek \u00feat, er D\u00edsvar horfin at heillum, at mikit illt mundi at baki vera.Var \u00feat fyrst, at \u00f3fagna\u00f0rinn Litr sveik hana ok kom\u00fear vi\u00f0 metum s\u00ednum at stela horninu fr\u00e1 henni, enmeiddi hana, ok liggr h\u00fan n\u00fa \u00ed rekkju af vi\u00f0reign \u00feeira,enda \u00fe\u00e6tti m\u00e9r v\u00e1n, at hann mundi ekki gott hafa affengit. Mundi eigi sv\u00e1 farit hafa, ef h\u00fan hef\u00f0i verit\u00e1 f\u00f3tum. En \u00feat hl\u00e6gir mik, at \u00feit hafi\u00f0 eigi n\u00e1\u00f0 H\u00fanv\u00f6rukonungsd\u00f3ttur af Ingjaldi tr\u00f6nu, m\u00e1gi m\u00ednum.\"Litlu s\u00ed\u00f0ar deyr hann. Var \u00fear \u00fe\u00e1 \u00e6pt sigr\u00f3p ok gefingri\u00f0 \u00feeim m\u00f6nnum, er gr\u00e6\u00f0andi v\u00e1ru. T\u00f3ku \u00feeir \u00fearmikit herfang, en fundu \u00e1 landi D\u00edsi \u00f3dau\u00f0a at einsaf sameign \u00feeira Lits. \u00deeir t\u00f3ku hana ok dr\u00f3gu belg\u00e1 h\u00f6fu\u00f0 henni ok gr\u00fdttu hana til heljar. S\u00ed\u00f0an heldu\u00feeir heim \u00ed Svafa ok l\u00e9tu gr\u00e6\u00f0a menn s\u00edna. Ok \u00fe\u00e1 er\u00feeir v\u00e1ru b\u00fanir me\u00f0 fj\u00f6gur ok tuttugu skip, \u00f6ll vel b\u00fainat m\u00f6nnum ok v\u00e1pnum, l\u00fdstu \u00feeir \u00fev\u00ed, at \u00feeir \u00e6tlaat halda til Ind\u00edalands."}}