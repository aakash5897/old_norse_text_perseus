{"originalTitle": "H\u00e1lfdanar_Saga_Eysteinssonar_Chapter_15", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "H\u00e1lfdanar_Saga_Eysteinssonar_Chapter_15", "text": {"0": "T\u00f6kum v\u00e9r n\u00fa \u00fear til, sem \u00dalfkell snillingr fl\u00fd\u00f0i\u00f3r bardaganum. Hann komst til lands vi\u00f0 fimmt\u00e1ndamann, en missti allt sitt li\u00f0 annat. Hann helt n\u00fa spurnumtil, hvar \u00dalfr, br\u00f3\u00f0ir hans, mundi vera, ok spyrsthonum sv\u00e1 til, at hann s\u00e9 \u00e1 Bjarmalandi. F\u00f3r hannn\u00fa \u00e1 hans fund. H\u00e1rekr h\u00e9t s\u00e1 konungr, er \u00fear r\u00e9\u00f0fyrir. D\u00f3ttir hans h\u00e9t E\u00f0n\u00fd. \u00dalfr haf\u00f0i be\u00f0it hennar,en konungr vildi eigi gifta hana. \u00de\u00e1 herja\u00f0i \u00dalfr \u00e1landi hans. N\u00fa at \u00feeir br\u00e6\u00f0r fundust, bera \u00feeir r\u00e1\u00f0s\u00edn saman, at \u00feeir skulu fara \u00e1 fund H\u00e1reks konungs.\u00deeir h\u00f6f\u00f0u sex tigi skipa. En er \u00feeir k\u00f3mu \u00ed hafnir\u00fe\u00e6r, er l\u00e1gu fyrir konungs h\u00f6llinni, \u00fe\u00e1 f\u00f3r \u00dalfkellsnillingr \u00e1 fund konungs ok kve\u00f0r hann s\u00e6miliga. Konungrspur\u00f0i, hvat manna hann v\u00e6ri. Hann sag\u00f0i til itsanna. Konungr spur\u00f0i, hverr st\u00fdr\u00f0i \u00feeim inum miklaher, sem \u00fear var kominn, en \u00dalfkell sag\u00f0i, at honumst\u00fdr\u00f0i \u00dalfr inn illi, -- \"en vit erum br\u00e6\u00f0r. F\u00f3r ek \u00fev\u00ed\u00e1 y\u00f0varn fund, at vit viljum bj\u00f3\u00f0ast til at vera y\u00f0rirmenn. Ef \u00fe\u00fa vilt gifta \u00dalfi d\u00f3ttur \u00fe\u00edna, \u00fe\u00e1 vil ekleggja til me\u00f0 \u00c1laborg ok Aldeigjuborg ok \u00f6ll \u00feaur\u00edki, sem \u00fear fylgja, \u00fev\u00ed at \u00feat er m\u00edn eign. V\u00e6ntirmik, at y\u00f0r ver\u00f0i mikill styrkr at okkr br\u00e6\u00f0rum, enm\u00f6rgum mun \u00feykkja \u00fer\u00f6ngt fyrir dyrum, ef v\u00e9r skulumillt \u00fereyta.\" Konungr ba\u00f0 hann fresta til umr\u00e1\u00f0avi\u00f0 menn s\u00edna. \u00dalfkell veitti \u00feat. Konungr spur\u00f0i d\u00f3tturs\u00edna, hvat h\u00fan leggr til, en h\u00fan sag\u00f0i, at henni \u00fe\u00e6ttimikill vandi um herna\u00f0 \u00feeira br\u00e6\u00f0ra, -- \"en ef v\u00edstv\u00e6ri r\u00edkit, \u00fe\u00e1 \u00fe\u00e6tti m\u00e9r \u00e1sj\u00e1vert,\" en kve\u00f0st einskisills synja fyrir \u00fe\u00e1, ef \u00feeim v\u00e6ri synjat, ok ur\u00f0u \u00fe\u00e6rendalyktir, at \u00dalfr fekk E\u00f0n\u00fdjar, ok t\u00f3ku \u00feeir br\u00e6\u00f0rlandv\u00f6rn fyrir Bjarmalandi.\u00dalfkell helt spurningum til, hverr s\u00e1 mundi vera,at barizt hef\u00f0i vi\u00f0 hann, \u00fe\u00e1 \u00feeir H\u00e1lfdan \u00e1ttust vi\u00f0,en H\u00e1rekr konungr sag\u00f0i honum, at s\u00e1 h\u00e9t Gr\u00edmr, --\"ok r\u00e6\u00f0r fyrir austr \u00ed Kirj\u00e1labotnum ok hefir brotizt\u00fear til r\u00edkis, ok vita menn eigi, hva\u00f0an hann er \u00e6tta\u00f0r.Honum fylgir f\u00f3strd\u00f3ttir hans, sv\u00e1 f\u00f6gr m\u00e6r, atmenn hafa eigi spurn af annarri jafnv\u00e6nni.\" \"\u00dear ers\u00e1 ma\u00f0r,\" sag\u00f0i \u00dalfkell, \"at ek vildi \u00e1 hefnilei\u00f0 r\u00f3a,ef kostr v\u00e6ri, ok vilda ek \u00fear til hafa hj\u00e1lp ok styrkaf y\u00f0r.\" Konungr m\u00e6lti: \"\u00deat m\u00e1 oss vel saman koma,\u00fev\u00ed at \u00fear er s\u00fa m\u00e6r, at ek \u00e6tla m\u00e9r at bi\u00f0ja.\" \u00deeirs\u00f6g\u00f0u b\u00e1\u00f0ir, at \u00feeir vildu honum \u00fear til standa, oks\u00f6g\u00f0u, at \u00feeim \u00fe\u00f3tti \u00feat vel stofnat, ok sta\u00f0festa me\u00f0s\u00e9r, at \u00feeir skulu \u00feangat fara, \u00feegar sumar kemr, okeigi fyrr \u00ed burtu en Gr\u00edmr v\u00e6ri \u00ed helju, en konungrhef\u00f0i fengit jungfr\u00fana. S\u00e1tu \u00feeir n\u00fa um kyrrt.En er v\u00e1ra\u00f0i, bjuggu \u00feeir skip s\u00edn. \u00deeir h\u00f6f\u00f0u\u00f3grynni hers. Me\u00f0 \u00feeim v\u00e1ru tveir konungar finnskir.H\u00e9t annarr Fi\u00f0r, en annarr Fl\u00f3ki. \u00deeir v\u00e1ru galdramenn.Fara \u00feeir n\u00fa \u00feangat til, at \u00feeir koma austr \u00edKirj\u00e1labotna ok fundu Gr\u00edm. \u00deurfti \u00fear eigi at s\u00f6kumat spyrja. Bu\u00f0u \u00feeir Gr\u00edmi \u00feegar bardaga e\u00f0ahitt, at hann g\u00e6fist upp \u00ed \u00feeira vald ok g\u00e6fi konungir\u00edkit allt ok f\u00f3strd\u00f3ttur s\u00edna. Gr\u00edmr sag\u00f0i, at \u00feeimskyldi meira fyrir ver\u00f0a, -- \"\u00e1 konungr \u00feessi engar sakirvi\u00f0 oss, en \u00fe\u00fa, \u00dalfkell, munt fara verri f\u00f6r en fyrr.\"Sofa \u00feeir \u00ed n\u00e1\u00f0um um n\u00f3ttina, en um morgun gekkGr\u00edmr \u00fat af kastalanum me\u00f0 \u00f6llu s\u00ednu li\u00f0i, ok t\u00f3kst\u00fear in snarpasta orrosta, ok helzt s\u00e1 bardagi til kvelds.Haf\u00f0i Gr\u00edmr misst \u00fe\u00e1 margan mann. F\u00f3r hann \u00fe\u00e1 aptr\u00ed kastalann, en at morgni dags t\u00f3ku \u00feeir til bardaga,ok var \u00fe\u00e1 engi v\u00e1pnf\u00e6rr ma\u00f0r eptir \u00ed kastalanum."}}