{"originalTitle": "B\u00f3sa_Saga_Ok_Herrau\u00f0s_Chapter_5", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "B\u00f3sa_Saga_Ok_Herrau\u00f0s_Chapter_5", "text": {"0": "Hringr konungr l\u00e6tr n\u00fa bl\u00e1sa saman li\u00f0i s\u00ednu ok ferrtil m\u00f3ts vi\u00f0 \u00fe\u00e1 f\u00f3stbr\u00e6\u00f0r, ok sl\u00f3 \u00fear \u00feegar \u00ed bardagame\u00f0 \u00feeim ok haf\u00f0i konungr li\u00f0 h\u00e1lfu meira e\u00f0a \u00ferj\u00fasl\u00edk. \u00deeir Herrau\u00f0r ok B\u00f3si gengu vel fram ok dr\u00e1pumargan mann, en \u00fe\u00f3 ur\u00f0u \u00feeir ofrli\u00f0i bornir ok v\u00e1ruteknir ok settir \u00ed fj\u00f6tra ok kastat \u00ed myrkvastofu, en konungrvar sv\u00e1 rei\u00f0r, at hann vildi \u00feegar l\u00e1ta drepa \u00fe\u00e1,en Herrau\u00f0r var sv\u00e1 vins\u00e6ll, at allir m\u00e6ltu hann undan,ok var \u00fe\u00e1 fyrst skipt herfangi ok grafnir inir dau\u00f0u.V\u00e1ru margir menn \u00e1 dag\u00feingan vi\u00f0 konung, at hannskyldi taka s\u00e6ttir af Herrau\u00f0, ok var hann leiddr fyrirkonung. Konungr bau\u00f0 honum gri\u00f0, ok l\u00f6g\u00f0u margir\u00fear vel til, en Herrau\u00f0r segist eigi gri\u00f0 vilja \u00feiggja,nema B\u00f3si hafi b\u00e6\u00f0i l\u00edfs gri\u00f0 ok lima, en konungr sag\u00f0i\u00feess enga v\u00e1n. Herrau\u00f0r sag\u00f0ist \u00feess manns baniskyldu ver\u00f0a, sem r\u00e9\u00f0i l\u00edfl\u00e1ti B\u00f3sa, ok eigi konungihl\u00edfa heldr en \u00f6\u00f0rum. Konungr segir \u00fe\u00e1, at \u00feat f\u00e6rieigi illa, at s\u00e1 hef\u00f0i brek, er bei\u00f0ist. Var konungr \u00fe\u00e1 sv\u00e1rei\u00f0r, at eigi m\u00e1tti or\u00f0um vi\u00f0 hann koma, ok ba\u00f0 lei\u00f0aHerrau\u00f0 aptr \u00ed myrkvastofuna ok skyldi \u00fe\u00e1 b\u00e1\u00f0a drepaum morguninn, \u00fev\u00ed at konungr vildi eigi annat, ok \u00fe\u00f3ttin\u00fa flestum \u00f3v\u00e6nliga horfa.\u00deetta kveld kom Busla kerling at m\u00e1li vi\u00f0 \u00devarakarl ok spur\u00f0i, hv\u00e1rt hann \u00e6tla\u00f0i ekki at bj\u00f3\u00f0a f\u00e9 fyrirson sinn, en hann sag\u00f0ist eigi vilja ausa \u00fat f\u00e9 s\u00ednu oksag\u00f0ist vita, at hann g\u00e6ti eigi keypt \u00feeim manni l\u00edf,sem deyja skyldi ok feigr v\u00e6ri, ok spur\u00f0i, hvar n\u00fa v\u00e6rikomit t\u00f6frum hennar, at h\u00fan veitti eigi B\u00f3sa nokkut li\u00f0,en h\u00fan sag\u00f0i s\u00e9r eigi mega g\u00f6ngumannligar fara enhonum. \u00deetta kveld it sama kom Busla \u00ed \u00feat herbergi,sem Hringr konungr svaf \u00ed, ok h\u00f3f upp b\u00e6n \u00fe\u00e1, er s\u00ed\u00f0aner k\u00f6llu\u00f0 Buslub\u00e6n, ok hefir h\u00fan v\u00ed\u00f0fr\u00e6g or\u00f0it s\u00ed\u00f0an,ok eru \u00fear \u00ed m\u00f6rg or\u00f0 ok ill, \u00feau sem kristnumm\u00f6nnum er \u00fearfleysa \u00ed munni at hafa, en \u00fe\u00f3 er \u00feettaupphaf \u00e1 henni:\"H\u00e9r liggr Hringr konungr,hilmir Gauta,einr\u00e1\u00f0astrallra manna;\u00e6tlar \u00fe\u00fa son \u00feinnsj\u00e1lfr at myr\u00f0a,\u00deau munu f\u00e1d\u00e6mifr\u00e9ttast v\u00ed\u00f0a.Heyr \u00fe\u00fa b\u00e6n Buslu,br\u00e1tt mun h\u00fan sungin,sv\u00e1 at heyrast skalum heim allan,ok \u00f3\u00fe\u00f6rf \u00f6llum,\u00feeim sem \u00e1 heyra,en \u00feeim \u00fe\u00f3 fj\u00e1ndligust,sem ek vil fortala.Villist v\u00e6ttir,ver\u00f0i \u00f3d\u00e6mi,hristist hamrar,heimr sturlist,versni ve\u00f0r\u00e1tta,ver\u00f0i \u00f3d\u00e6mi,nema \u00fe\u00fa, Hringr konungr,Herrau\u00f0 fri\u00f0irok honum B\u00f3sabjargir veitir.Sv\u00e1 skal ek \u00fejarma\u00fe\u00e9r at brj\u00f3sti,at hjarta \u00feitth\u00f6ggormar gnagi,en eyru \u00fe\u00ednaldregi heyriok augu \u00fe\u00edn\u00fathverf sn\u00faist,nema \u00fe\u00fa B\u00f3sabj\u00f6rg of veitirok honum Herrau\u00f0heipt upp gefir.Ef \u00fe\u00fa siglir,slitni rei\u00f0i,en af st\u00fdrist\u00f6kkvi kr\u00f3kar,rifni reflar,reki segl ofan,en aktaumarallir slitni,nema \u00fe\u00fa Herrau\u00f0heipt upp gefirok sv\u00e1 B\u00f3sabi\u00f0ir til s\u00e1tta.Ef \u00fe\u00fa r\u00ed\u00f0r,raskist taumar,heltist hestar,en hrumist kl\u00e1rar,en g\u00f6tur allarok gagnst\u00edgartro\u00f0ist allar\u00ed tr\u00f6llhendr fyrir \u00fe\u00e9r,nema \u00fe\u00fa B\u00f3sabjargir veitirok Herrau\u00f0heipt upp gefir.S\u00e9 \u00fe\u00e9r \u00ed hv\u00edlusem \u00ed h\u00e1lmeldi,en \u00ed h\u00e1s\u00e6tisem \u00e1 hafb\u00e1ru;\u00fe\u00f3 skal \u00fe\u00e9r seinnas\u00fdnu verra,en ef \u00fe\u00fa vilt vi\u00f0 meyjarmanns gaman hafa,villist \u00fe\u00fa \u00fe\u00e1 vegarins;e\u00f0a viltu \u00feulu lengri?\"\u00de\u00e1 svarar konungr: \"\u00deegi \u00fe\u00fa, v\u00e1nd v\u00e6ttr, ok vert \u00edburtu, elligar mun ek l\u00e1ta mei\u00f0a \u00feik fyrir forb\u00e6nir\u00fe\u00ednar.\" \"Sv\u00e1 h\u00f6fum vit n\u00fa fundizt,\" segir Busla, \"at vitmunum eigi skilja, fyrr en ek hefi minn vilja.\" Konungrvildi \u00fe\u00e1 upp standa, ok var hann \u00fe\u00e1 fastr vi\u00f0 s\u00e6ngina,en sm\u00e1sveinar v\u00f6knu\u00f0u eigi. Busla l\u00e9t \u00fe\u00e1 frammiannan \u00feri\u00f0jung b\u00e6narinnar, ok mun ek l\u00e1ta \u00feat uml\u00ed\u00f0a at skrifa hann, \u00fev\u00ed at \u00feat er \u00f6llum \u00fearfleysa at hafahann eptir, en \u00fe\u00f3 m\u00e1 sv\u00e1 s\u00edzt eptir hafa hann, at hanns\u00e9 eigi skrifa\u00f0r. En \u00fe\u00f3 er \u00feetta \u00fear upphaf \u00e1:\"Tr\u00f6ll ok \u00e1lfarok t\u00f6frnornir,b\u00faar, bergrisarbrenni \u00fe\u00ednar hallir,hati \u00feik hr\u00edm\u00feursar,hestar stre\u00f0i \u00feik,str\u00e1in stangi \u00feik,en stormar \u00e6ri \u00feik,ok vei ver\u00f0i \u00fe\u00e9r,nema \u00fe\u00fa vilja minn gerir.\"En er s\u00fa \u00feula var \u00fati, m\u00e6lti konungr til hennar: \"Fyrren \u00fe\u00fa illm\u00e6lir m\u00e9r lengr, \u00fe\u00e1 mun ek gefa Herrau\u00f0i l\u00edf,en B\u00f3si fari \u00f3r landi ok s\u00e9 dr\u00e6pr, n\u00e6r ek get hann \u00e1hent.\"\"\u00de\u00e1 skal taka \u00fe\u00e9r fram betr,\" segir Busla. H\u00f3f h\u00fan \u00fe\u00e1upp \u00feat vers, er Syrpuvers er kallat ok mestr galdr er\u00ed f\u00f3lginn ok eigi er lofat at kve\u00f0a eptir dagsetr, ok er\u00feetta \u00fear \u00ed n\u00e6rri endanum:\"Komi h\u00e9r seggir sex,seg \u00fe\u00fa m\u00e9r n\u00f6fn \u00feeira\u00f6ll \u00f3bundin,ek mun \u00fe\u00e9r s\u00fdna:getr \u00fe\u00fa eigi r\u00e1\u00f0it,sv\u00e1 at m\u00e9r r\u00e9tt \u00feykki,\u00fe\u00e1 skulu \u00feik hundar\u00ed hel gnaga,en s\u00e1l \u00fe\u00edns\u00f6kkvi \u00ed v\u00edti.\"R\u00e1\u00f0 n\u00fa \u00feessi n\u00f6fn, sv\u00e1 at r\u00e9tt s\u00e9, elligar hr\u00edni allt \u00feat \u00e1\u00fe\u00e9r, sem ek hefi verst be\u00f0it, nema \u00fe\u00fa gerir minn vilja.\"En er Busla haf\u00f0i \u00fati b\u00e6nina, vissi konungr varla, hverjuhann vildi svara fyrir fort\u00f6lum hennar. \"Hverr er n\u00fa\u00feinn vili?\" segir konungr. \"Sentu \u00fe\u00e1 forsending,\" segirkerling, \"\u00fe\u00e1 sem tv\u00eds\u00fdni er \u00e1, hversu \u00feeim gengr, ok\u00e1byrgist \u00feeir sik sj\u00e1lfir.\" Konungr ba\u00f0 hana \u00fe\u00e1 \u00ed burtfara, en h\u00fan vildi \u00feat eigi, fyrr en konungr s\u00f3r hennitr\u00fana\u00f0arei\u00f0, at hann skyldi halda \u00feat, sem hann haf\u00f0ihenni lofat, en \u00fe\u00e1 skyldi Buslub\u00e6n ekki \u00e1 honum hr\u00edna.Hvarf kerling \u00fe\u00e1 \u00ed burtu."}}