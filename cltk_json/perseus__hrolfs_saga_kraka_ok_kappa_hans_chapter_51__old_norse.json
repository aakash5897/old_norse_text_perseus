{"originalTitle": "Hr\u00f3lfs_Saga_Kraka_Ok_Kappa_Hans_Chapter_51", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Kraka_Ok_Kappa_Hans_Chapter_51", "text": {"0": "Eptir \u00feessa eggjan Hjalta stendr B\u00f6\u00f0varr upp okgengr \u00fat til bardagans. Er \u00fe\u00e1 bj\u00f6rninn horfinn burt\u00far li\u00f0inu, ok tekr n\u00fa bardaginn at \u00feyngjast fyrir. Haf\u00f0iSkuld drottning engum br\u00f6g\u00f0um vi\u00f0 komit, \u00e1 me\u00f0anbj\u00f6rninn var \u00ed li\u00f0i Hr\u00f3lfs konungs, \u00fear sem h\u00fan sat\u00ed s\u00ednu svarta tjaldi \u00e1 sei\u00f0hjalli s\u00ednum. Skiptir n\u00fa sv\u00e1um sem dimm n\u00f3tt komi eptir bjartan dag. Sj\u00e1 n\u00fa mennHr\u00f3lfs konungs, hvar kemr fram \u00far li\u00f0i Hj\u00f6rvar\u00f0s konungseinn \u00f3gurligr galti. Hann var eigi minni tils\u00fdndaren \u00ferevett naut ok var \u00falfgr\u00e1r at lit, ok fl\u00fdgr \u00f6r afhverju hans burstarh\u00e1ri, ok drepr hann hir\u00f0menn Hr\u00f3lfskonungs hr\u00f6nnum ni\u00f0r me\u00f0 f\u00e1d\u00e6mum.B\u00f6\u00f0varr bjarki ruddist n\u00fa um fast ok hj\u00f3 \u00e1 tv\u00e6rhendr ok hugsa\u00f0i n\u00fa ekki annat en vinna sem mest,\u00e1\u00f0r hann felli, ok fellr n\u00fa hverr um \u00feveran annan fyrirhonum, ok bl\u00f3\u00f0ugar hefir hann b\u00e1\u00f0ar s\u00ednar axlir okhl\u00f3\u00f0 valk\u00f6stum \u00e1 alla vega \u00ed kringum sik. L\u00e9t hann l\u00edktsem hann v\u00e6ri \u00f3\u00f0r. En sv\u00e1 margan mann sem hanndrepr ok fleiri a\u00f0rir Hr\u00f3lfs kappar af li\u00f0i \u00feeira Hj\u00f6rvar\u00f0arok Skuldar, eru \u00feau \u00f3d\u00e6mi at, at aldri \u00feverrarli\u00f0 \u00feeira at heldr, ok er sem \u00feeir hafist ekki at, ok aldri\u00feykkjast \u00feeir hafa komit \u00ed sl\u00edk undr. B\u00f6\u00f0varr m\u00e6lti:\"Drj\u00fagt er li\u00f0it Skuldar, ok grunar mik n\u00fa, at \u00feeirdau\u00f0u sveimi h\u00e9r ok r\u00edsi upp aptr ok berist \u00ed m\u00f3ti oss,ok mun \u00feat ver\u00f0a tors\u00f3tt at berjast vi\u00f0 drauga, ok sv\u00e1margr leggr sem h\u00e9r er klofinn ok skj\u00f6ldr rifinn, hj\u00e1lmrok brynja \u00ed sm\u00e1tt sundr h\u00f6ggvinn ok margr h\u00f6f\u00f0ingi \u00edsundr bola\u00f0r, \u00fe\u00e1 eru \u00feeir n\u00fa grimmastir inir dau\u00f0uvi\u00f0reignar, ok ekki h\u00f6fum v\u00e9r m\u00e1tt vi\u00f0 \u00feessu, endahvar er s\u00e1 kappi Hr\u00f3lfs konungs, sem m\u00e9r fr\u00fd\u00f0i mesthugar ok mik kvaddi optast \u00fatg\u00f6ngu, \u00e1\u00f0r en ek svara\u00f0ihonum, ok eigi s\u00e9 ek hann n\u00fa, ok em ek \u00fe\u00f3 eigi vanrat hallm\u00e6la m\u00f6nnum?\" \u00de\u00e1 sag\u00f0i Hjalti: \"\u00de\u00fa segir satt,eigi ertu hallm\u00e6lasamr. H\u00e9r stendr s\u00e1, sem Hjalti heitir,ok hefi ek n\u00fa nokkut verkaefni fyrir h\u00f6ndum, ok ereigi alllangt \u00ed millum okkar, ok \u00fearf ek vi\u00f0 g\u00f3\u00f0radrengja, \u00fev\u00ed at af m\u00e9r eru h\u00f6ggnar allar hl\u00edfar, f\u00f3stbr\u00f3\u00f0ir,ok \u00feykkist ek \u00fe\u00f3 all\u00e1kaft vega, ok get ek n\u00faeigi hefnt allra minna h\u00f6gga, en eigi skal n\u00fa vi\u00f0 hl\u00edfast,ef v\u00e9r skulum \u00ed Valh\u00f6ll gista \u00ed kveld, ok v\u00edst h\u00f6fumv\u00e9r aldri hitt sl\u00edk undr fyrir sem h\u00e9r eru n\u00fa, ok hefiross lengi fyrir bo\u00f0at \u00feessum t\u00ed\u00f0endum, sem n\u00fa erufram komin.\" B\u00f6\u00f0varr bjarki m\u00e6lti: \"Nem, hvat ek segi:Ek hefi barizt \u00ed t\u00f3lf flokkorrostum ok jafnan verit kalla\u00f0rfullhugi ok hli\u00f0at fyrir engum berserk. Ek hvattaHr\u00f3lf konung at s\u00e6kja heim A\u00f0ils konung, ok m\u00e6ttumv\u00e9r \u00fear nokkurum br\u00f6g\u00f0um, ok var \u00feat l\u00edtils verthj\u00e1 \u00feessum \u00f3fagna\u00f0i, en n\u00fa er sv\u00e1 lagt til m\u00edns hjarta,at m\u00e9r er ekki jafnglatt at vega sem \u00e1\u00f0r. Ek m\u00e6ttaHj\u00f6rvar\u00f0i konungi \u00e1\u00f0an \u00ed fyrri hr\u00ed\u00f0inni, sv\u00e1 at okkarfund bar saman, ok kasta\u00f0i hv\u00e1rrgi okkar l\u00f6stum \u00e1a\u00f0ra. \u00c1ttu vit v\u00e1pnavi\u00f0skipti um stund. Sendi hannm\u00e9r lag, hvar ek kennda heljarf\u00f6r, en ek hj\u00f3 af honumh\u00f6nd ok f\u00f3t, ok kom annat h\u00f6ggit \u00e1 \u00f6xl honum, okklauf ek sv\u00e1 ofan me\u00f0 s\u00ed\u00f0unni ok me\u00f0 hryggnum, ensv\u00e1 br\u00e1 hann s\u00e9r vi\u00f0, at hann andvarpa\u00f0i eigi ok sv\u00e1sem hann sofna\u00f0i um stund, en ek hug\u00f0a hann dau\u00f0an,ok f\u00e1ir munu sl\u00edkir finnast, ok eigi bar\u00f0ist hann s\u00ed\u00f0r\u00f3djarfligar en \u00e1\u00f0r, ok aldri kann ek at segja, hvat hanneflir. H\u00e9r er n\u00fa margt manna saman komit \u00e1 m\u00f3ti ossr\u00edkra ok t\u00edginna, er \u00f3r \u00f6llum \u00e1ttum at dr\u00edfr, sv\u00e1 at eigim\u00e1 r\u00f6nd vi\u00f0 reisa, en \u00d3\u00f0in kann ek ekki at kenna h\u00e9renn. M\u00e9r er \u00fe\u00f3 mesti grunr \u00e1, at hann muni h\u00e9r sveima\u00ed m\u00f3ti oss, herjans sonrinn inn f\u00fali ok inn \u00f3tr\u00fai, okef nokkurr kynni m\u00e9r til hans at segja, skylda ek kreistahann sem annan versta ok minnsta m\u00fdsling, ok \u00feat illaeitrkvikindi skyldi ver\u00f0a sv\u00edvir\u00f0iliga leikit, ef ek m\u00e6ttihann h\u00f6ndum taka, ok hverjum mundi vera meiri heipt\u00ed hug, ef hann s\u00e6i sinn l\u00e1nardrottin sv\u00e1 \u00fat leikinn semv\u00e9r sj\u00e1um n\u00fa?\" Hjalti m\u00e6lti: \"Ekki er forl\u00f6gin h\u00e6gt atbeygja n\u00e9 \u00e1 m\u00f3ti n\u00e1tt\u00farunni at standa,\" ok h\u00e6ttu \u00feeirsv\u00e1 s\u00ednu tali."}}