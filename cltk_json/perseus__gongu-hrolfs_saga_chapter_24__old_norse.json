{"originalTitle": "G\u00f6ngu-Hr\u00f3lfs_Saga_Chapter_24", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "G\u00f6ngu-Hr\u00f3lfs_Saga_Chapter_24", "text": {"0": "N\u00fa er fr\u00e1 \u00fev\u00ed at segja, at \u00feau f\u00f3ru \u00f3r Gar\u00f0ar\u00edkiHr\u00f3lfr ok konungsd\u00f3ttir, at einn dag sj\u00e1 \u00feau, hvar einnma\u00f0r r\u00ed\u00f0r eptir \u00feeim. Hann er \u00ed l\u00ednkl\u00e6\u00f0um einum okgyr\u00f0r sver\u00f0i. Hann dregr skj\u00f3tt eptir \u00feeim. KennirHr\u00f3lfr, at \u00fear er Vilhj\u00e1lmr kominn, en \u00feegar hann s\u00e9rHr\u00f3lf, fellr hann til f\u00f3ta honum ok bi\u00f0r s\u00e9r l\u00edknar \u00e1marga vegu, -- \"hefi ek hart af fengit, s\u00ed\u00f0an vit skildum,\"segir Vilhj\u00e1lmr, \"\u00fev\u00ed at konungr l\u00e9t setja mik \u00edmyrkvastofu ok vildi l\u00e1ta drepa mik. Komst ek \u00ed burtme\u00f0 r\u00e1\u00f0um, b\u00e6\u00f0i frosinn ok hungra\u00f0r. Er ek n\u00fa kominn\u00e1 \u00fe\u00edna miskunn, Hr\u00f3lfr minn, hvat sem \u00fe\u00fa viltaf m\u00e9r gera. Vilda ek aldri gert hafa, er \u00fe\u00e9r m\u00e6ttimisl\u00edka, ok alla daga vera \u00fe\u00e9r hollr ok tr\u00far he\u00f0anfr\u00e1, ef \u00fe\u00fa l\u00e6tr mik n\u00fa lifa ok fylgja \u00fe\u00e9r aptr til Danmerkr.\"Hr\u00f3lfi fekkst hugar vi\u00f0 h\u00f6rmungarl\u00e6ti Vilhj\u00e1lmsok segist eigi nenna at drepa hann, \u00fe\u00f3 at hannv\u00e6ri \u00feess makligr. Konungsd\u00f3ttir kva\u00f0 \u00fev\u00ed misr\u00e1\u00f0it veramundu, -- \"\u00fev\u00ed at hann hefir illt yfirbrag\u00f0, ok illa munhann reynast.\" Vilhj\u00e1lmr f\u00f3r n\u00fa me\u00f0 \u00feeim ok ger\u00f0i sikmj\u00f6k \u00fej\u00f3nustumj\u00fakan, en aldri var honum \u00f3h\u00e6tt atkoma n\u00e6rri D\u00falcifal, \u00fev\u00ed at hann beit Vilhj\u00e1lm okbar\u00f0i, ef hann n\u00e1\u00f0i.F\u00f3ru \u00feau til \u00feess, er ein daglei\u00f0 var eptir til \u00deorgn\u00fdsjarls. H\u00f6f\u00f0u \u00feau tekit s\u00e9r n\u00e1ttsta\u00f0 undir sk\u00f3gieinum ok skutu s\u00e9r laufsk\u00e1la um kveldit. L\u00e1gu \u00feauHr\u00f3lfr ok konungsd\u00f3ttir b\u00e6\u00f0i saman hverja n\u00f3tt oknakit sver\u00f0 \u00ed milli \u00feeira. Vilhj\u00e1lmr stakk Hr\u00f3lfi svefn\u00feornum n\u00f3ttina, en um morgin st\u00f3\u00f0 hann upp snemmaok t\u00f3k hestinn D\u00falcifal ok lag\u00f0i s\u00f6\u00f0ul \u00e1 hann, ok \u00feettaeitt vildi hann at Vilhj\u00e1lmi \u00feiggja. Hr\u00f3lfr l\u00e1 \u00ed herkl\u00e6\u00f0ums\u00ednum ok utan yfir V\u00e9freyjunaut. Ingiger\u00f0rst\u00f3\u00f0 upp. H\u00fan kn\u00fa\u00f0i Hr\u00f3lf ok fekk eigi vakit hann,hvern veg sem h\u00fan f\u00f3r at. Gengr h\u00fan \u00fe\u00e1 \u00f3r sk\u00e1lanumok gr\u00e6tr. Vilhj\u00e1lmr s\u00e9r \u00feat ok spyrr, hv\u00e1rt henni g\u00e6tistl\u00edtt at hv\u00edlbr\u00f6g\u00f0unum. H\u00fan segir: \"Allt m\u00e1 m\u00e9rvel vi\u00f0 hann l\u00edka, en sv\u00e1 sefr hann fast, at ek f\u00e6 ekkivakit hann.\" \"Ek skal \u00fe\u00e1 vekja hann,\" segir Vilhj\u00e1lmr.Gengr hann \u00fe\u00e1 at ok ry\u00f0r \u00ed sundr sk\u00e1lanum. S\u00ed\u00f0anhj\u00f3 hann b\u00e1\u00f0a f\u00e6turna undan Hr\u00f3lfi ok stakk \u00feeim millikl\u00e6\u00f0a s\u00e9r. Hr\u00f3lfr svaf sem \u00e1\u00f0r. Konungsd\u00f3ttir spyrr,hva\u00f0 brysti. \"L\u00edfstundir Hr\u00f3lfs,\" sag\u00f0i Vilhj\u00e1lmr. Konungsd\u00f3ttirsegir: \"Nj\u00f3t allra manna verst l\u00edfs ok handa,ok var \u00feetta it mesta \u00f3happaverk unnit. Muntu illaills b\u00ed\u00f0a.\" Vilhj\u00e1lmr m\u00e6lti: \"Tveir eru kostir gervir,taktu hv\u00e1rn, er \u00fe\u00e9r \u00feykkir vildari, ok er s\u00e1 annarr, at\u00fe\u00fa skalt fara me\u00f0 m\u00e9r til \u00deorgn\u00fds jarls ok sanna \u00feat,er ek segi, \u00fev\u00ed at ek hygg m\u00e9r l\u00edtit til s\u00e6mdar at faraaptr \u00ed Gar\u00f0ar\u00edki. Hinn er annarr kostr, at ek drep \u00feik,sem \u00fe\u00fa ert komin.\" H\u00fan hugsar at kj\u00f3sa s\u00e9r eigi dau\u00f0a,me\u00f0an h\u00fan \u00e1 kost at lifa, en \u00feykkir fyrir Vilhj\u00e1lmieinskis ills \u00f6rv\u00e6nt. Segir h\u00fan \u00fe\u00e1, at h\u00fan mun honumfylgja ok eigi \u00ed m\u00f3ti m\u00e6la \u00fev\u00ed, er hann segir, ef hannger\u00f0i henni engan vanhei\u00f0r \u00ed s\u00ednum or\u00f0um. Var\u00f0 h\u00fanh\u00e9r ei\u00f0 at vinna. Vilhj\u00e1lmr vildi taka D\u00falcifal, en \u00feessvar engi kostr, \u00fev\u00ed at hann beit ok bar\u00f0i \u00e1 alla vega,sv\u00e1 at hann m\u00e1tti honum hvergi n\u00e6rri koma, ok eigim\u00e1tti hann at Hr\u00f3lfi ganga fyrir hestinum. M\u00e1tti hannekki me\u00f0 sver\u00f0it fara fyrir \u00feunga sakir. L\u00e1 Hr\u00f3lfr n\u00fa\u00fear eptir, en \u00feau f\u00f3ru lei\u00f0ar sinnar. \u00de\u00f3tti konungsd\u00f3tturn\u00fa \u00feungt at fara ok mikit vi\u00f0 Hr\u00f3lf at skilja, sv\u00e1l\u00edtt sem hann var staddr.Er eigi fr\u00e1 \u00feeira fer\u00f0 fyrr sagt en \u00feau k\u00f3mu til \u00deorgn\u00fdsjarls. Gengr hann m\u00f3ti konungsd\u00f3ttur me\u00f0 allrivegsemd ok bl\u00ed\u00f0u. Hann spur\u00f0i, hvat manna hann v\u00e6ri.Hann svarar: \"Ek er einn b\u00f3ndason af g\u00f3\u00f0ri \u00e6tt h\u00e9r \u00edDanm\u00f6rk ok kom ek \u00ed fer\u00f0 me\u00f0 Hr\u00f3lfi, \u00fe\u00e1 er hannf\u00f3r til Gar\u00f0ar\u00edkis. H\u00f6fum vit \u00fear unnit margar \u00ferautir,ok at seinustu vann hann S\u00f6rkvi, kappa Eireks konungs,ok drap hann. \u00deat \u00feoldi konungrinn eigi ok l\u00e9ttaka Hr\u00f3lf ok drepa. Eru h\u00e9r f\u00e6tr hans, er ek hefi me\u00f0m\u00e9r til s\u00fdnis. N\u00e1\u00f0i ek s\u00ed\u00f0an konungsd\u00f3ttur, ok f\u00e6r\u00f0iek hana hingat. Hefi ek lagt mik \u00ed margan l\u00edfsh\u00e1skafyrir y\u00f0ra skuld ok b\u00e1\u00f0ir vit Hr\u00f3lfr. Var ok engi honumhraustari, \u00fev\u00ed at hann gafst aldri upp, fyrr en hannmissti b\u00e1\u00f0a f\u00e6trna. \u00deykkjumst ek n\u00fa kominn til r\u00e1\u00f0ahagsvi\u00f0 \u00de\u00f3ru, d\u00f3ttur y\u00f0ra. Er y\u00f0r sm\u00e1narlaust at eiga mikfyrir m\u00e1g fyrir \u00e6ttar ok mannskapar sakir. \u00dearf \u00fev\u00ed eigiat fresta, at n\u00fa s\u00e9 b\u00e6\u00f0i saman brullaupin.\"Flestum \u00fe\u00f3tti saga Vilhj\u00e1lms sannlig, ok h\u00f6rmu\u00f0uallir dau\u00f0a Hr\u00f3lfs, mest jarl ok Stefnir, sonr hans. Ingiger\u00f0rgr\u00e9t mj\u00f6k. Jarl bl\u00ed\u00f0ka\u00f0i hana ok spur\u00f0i, hv\u00e1rtVilhj\u00e1lmr hef\u00f0i honum satt sagt. H\u00fan sag\u00f0i: \"Eigi munVilhj\u00e1lmr meira at y\u00f0r lj\u00faga en \u00f6\u00f0rum, en \u00feess vil eky\u00f0r bi\u00f0ja, at \u00fe\u00e9r fresti\u00f0 m\u00e1nu\u00f0 brullaupunum. Kann\u00fear margt til at koma, at y\u00f0r \u00feykkir eigi sv\u00e1 mega vera.\"\u00de\u00f3ru fell ok l\u00edtt til Vilhj\u00e1lms ok beiddi \u00feess sama. Ener Vilhj\u00e1lmr heyr\u00f0i \u00feetta, kjapta\u00f0i hann: \"L\u00e1ti\u00f0 \u00fe\u00e9reigi \u00e1 brullaupum frest, hvat sem \u00fe\u00e6r segja, \u00fev\u00ed atkvenna skaplyndi er \u00f3merkiligt.\" Stefnir sag\u00f0i: \"Velstendr, at konungsd\u00f3ttir r\u00e1\u00f0i \u00feessu, ok eru \u00feetta eigil\u00f6ng frest.\" Vilhj\u00e1lmr segir: \"\u00d3h\u00f6f\u00f0ingliga er \u00feat sagtat l\u00e1ta konur r\u00e1\u00f0a fyrir s\u00e9r \u00e6tlun sinni e\u00f0a son sinn,ef \u00feau r\u00e1\u00f0a \u00fe\u00f3 verr.\" Stefnir reiddist vi\u00f0 or\u00f0 hans oksag\u00f0i \u00fe\u00e6r skyldu r\u00e1\u00f0a, en eigi Vilhj\u00e1lmr, -- \"ella skalek missa l\u00edfit.\" Vilhj\u00e1lmr segir \u00feat ska\u00f0alaust, \u00fe\u00f3 athann v\u00e6ri drepinn. Jarl ba\u00f0 \u00feeim \u00feetta eigi at greinver\u00f0a, -- \"en \u00fe\u00f3 mun Stefnir r\u00e1\u00f0a \u00fev\u00ed, er hann vill tilhlutast, en \u00fe\u00fa, Vilhj\u00e1lmr, munt n\u00e1 r\u00e1\u00f0ahag vi\u00f0 d\u00f3tturm\u00edna, \u00fev\u00ed at \u00fe\u00fa hefir vel til unnit.\" Stefnir t\u00f3k \u00ed h\u00f6ndIngiger\u00f0ar ok leiddi hana til skemmu systur sinnar,l\u00e6sti s\u00eddan ok geymdi sj\u00e1lfr lykkilinn. \u00deat er s\u00f6gnmanna, at Ingiger\u00f0r konungsd\u00f3ttir hafi geymt f\u00e6trnaok borit hj\u00e1 \u00feau gr\u00f6s, er ekki m\u00e1tti deyja. L\u00edka\u00f0i Vilhj\u00e1lmiilla vi\u00f0 Stefni ok var\u00f0 at hafa sv\u00e1 b\u00fait."}}