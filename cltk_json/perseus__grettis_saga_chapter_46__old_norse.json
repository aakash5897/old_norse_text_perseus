{"originalTitle": "Grettis_Saga_Chapter_46", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Grettis_Saga_Chapter_46", "text": {"0": "\u00deetta sumar er n\u00fa var fr\u00e1 sagt kom skip \u00fat fyrir \u00feing \u00e1    G\u00e1sum. Var \u00fe\u00e1 sagt fr\u00e1 fer\u00f0um Grettis. \u00dear me\u00f0 s\u00f6g\u00f0u \u00feeir um    h\u00fasbrennuna. Vi\u00f0 \u00feessa s\u00f6gu var\u00f0 \u00de\u00f3rir \u00ed Gar\u00f0i afar rei\u00f0ur og    \u00fe\u00f3ttist hann \u00fear a\u00f0 sonarhefndum sj\u00e1 eiga sem Grettir var.    Rei\u00f0 \u00de\u00f3rir me\u00f0 fj\u00f6lmenni miki\u00f0 og reif\u00f0i \u00e1 \u00feingi brennum\u00e1li\u00f0    en menn \u00fe\u00f3ttust ekki kunna til a\u00f0 leggja me\u00f0an enginn var til    svara. \u00de\u00f3rir kve\u00f0st ekki anna\u00f0 vilja en Grettir v\u00e6ri sekur    ger um allt landi\u00f0 fyrir sl\u00edk \u00f3verkan.    \u00de\u00e1 svarar Skafti l\u00f6gs\u00f6guma\u00f0ur: \"V\u00edst er \u00feetta illt verk ef    svo er sem \u00feetta er sagt. Jafnan er h\u00e1lfs\u00f6g\u00f0 saga ef einn    segir \u00fev\u00ed a\u00f0 fleiri eru \u00feess f\u00fasari a\u00f0 f\u00e6ra \u00feanga\u00f0 sem eigi    ber betur ef tvennt er til. N\u00fa mun eg eigi leggja \u00farskur\u00f0 \u00e1    a\u00f0 Grettir s\u00e9 sekur ger um \u00feetta a\u00f0 svo gervu.\"    \u00de\u00f3rir var ma\u00f0ur h\u00e9ra\u00f0sr\u00edkur og h\u00f6f\u00f0ingi mikill en vins\u00e6ll af    m\u00f6rgu st\u00f3rmenni. Gekk hann a\u00f0 svo fast a\u00f0 \u00f6ngu kom vi\u00f0 um    s\u00fdkn Grettis. Ger\u00f0i \u00de\u00f3rir Gretti \u00fe\u00e1 sekan um allt landi\u00f0 og    var honum s\u00ed\u00f0an \u00feyngstur allra sinna m\u00f3tst\u00f6\u00f0umanna sem oft    bar raun \u00e1. Hann lag\u00f0i oftlega f\u00e9 til h\u00f6fu\u00f0s honum sem \u00f6\u00f0rum    sk\u00f3garm\u00f6nnum, og rei\u00f0 vi\u00f0 \u00fea\u00f0 heim. Margir m\u00e6ltu a\u00f0 \u00feetta    v\u00e6ri meir gert af kappi en eftir l\u00f6gum en \u00fe\u00f3 st\u00f3\u00f0 svo b\u00fai\u00f0.    Var\u00f0 n\u00fa t\u00ed\u00f0indalaust fram yfir mi\u00f0sumar."}}