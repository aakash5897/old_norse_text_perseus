{"originalTitle": "V\u00f6lsunga_Saga_Chapter_13", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "V\u00f6lsunga_Saga_Chapter_13", "text": {"0": "\u00deat er n\u00fa sagt, at Hj\u00f6rd\u00eds f\u00e6\u00f0ir sveinbarn, ok er sveinninnf\u00e6r\u00f0r Hj\u00e1lpreki konungi. Konungrinn var\u00f0 gla\u00f0rvi\u00f0, er hann s\u00e1 \u00feau in hv\u00f6ssu augu, er hann bar \u00ed h\u00f6f\u00f0i,ok sag\u00f0i hann engum mundu l\u00edkan ver\u00f0a e\u00f0a samjafnan,ok var hann vatni ausinn me\u00f0 Sigur\u00f0ar nafni. Fr\u00e1honum segja allir eitt, at um atfer\u00f0 ok v\u00f6xt var engi hansmaki. Hann var \u00fear f\u00e6ddr me\u00f0 Hj\u00e1lpreki konungi afmikilli \u00e1st. Ok \u00fe\u00e1 er nefndir eru allir inir \u00e1g\u00e6ztu mennok konungar \u00ed forns\u00f6gum, \u00fe\u00e1 skal Sigur\u00f0r fyrir gangaum afl ok atgervi, kapp ok hreysti, er hann hefir haftum hvern mann fram annarra \u00ed nor\u00f0r\u00e1lfu heimsins.Sigur\u00f0r \u00f3x \u00fear upp me\u00f0 Hj\u00e1lpreki, ok unni hvert barnhonum. Hann fastna\u00f0i \u00c1lfi konungi Hj\u00f6rd\u00edsi ok m\u00e6ltihenni mund.Reginn h\u00e9t f\u00f3stri Sigur\u00f0ar ok var Hrei\u00f0mars son.Hann kenndi honum \u00ed\u00fer\u00f3ttir, tafl ok r\u00fanar ok tungurmargar at m\u00e6la, sem \u00fe\u00e1 var t\u00edtt konungasonum, ok margahluti a\u00f0ra. Eitt sinn spur\u00f0i Reginn Sigur\u00f0, er \u00feeir v\u00e1rub\u00e1\u00f0ir saman, ef hann vissi, hversu mikit f\u00e9 fa\u00f0ir hanshef\u00f0i \u00e1tt e\u00f0a hverir \u00feat var\u00f0veittu. Sigur\u00f0r svarar ok segir,at konungar var\u00f0veittu. Reginn m\u00e6lti: \"Tr\u00fair \u00fe\u00fa\u00feeim allvel?\" Sigur\u00f0r svarar: \"\u00deat samir, at \u00feeir var\u00f0veiti,\u00fear til er oss hallkv\u00e6mist, \u00fev\u00ed at \u00feeir kunnubetr at g\u00e6ta en ek.\" Annat sinni kemr Reginn at m\u00e1livi\u00f0 Sigur\u00f0 ok m\u00e6lti: \"Kynligt er \u00feat, er \u00fe\u00fa vilt verahestasveinn konunga e\u00f0a fara sem hlauparar\". Sigur\u00f0rsvarar: \"Eigi er \u00feat, \u00fev\u00ed at v\u00e9r r\u00e1\u00f0um \u00f6llu me\u00f0 \u00feeim.Er oss ok heimilt \u00feat, er v\u00e9r viljum hafa.\" Reginnm\u00e6lti: \"Bi\u00f0 hann gefa \u00fe\u00e9r einn hest.\" Sigur\u00f0r svarar:\"\u00deegar mun \u00feat, er ek vil.\" Sigur\u00f0r hittir n\u00fa konunga.\u00de\u00e1 m\u00e6lti konungr vi\u00f0 Sigur\u00f0: \"Hvat viltu af oss \u00feiggja?\"Sigur\u00f0r svarar: \"Einn hest viljum v\u00e9r \u00feiggja oss tilskemmtanar.\" Konungrinn m\u00e6lti: \"Kj\u00f3s \u00fe\u00e9r sj\u00e1lfr hestok sl\u00edkt, er \u00fe\u00fa vill hafa af v\u00e1rri eigu.\" Annan dag eptirf\u00f3r Sigur\u00f0r til sk\u00f3gar ok m\u00e6tir einum g\u00f6mlum mannime\u00f0 s\u00ed\u00f0u skeggi. S\u00e1 var honum \u00f3kunnigr. Hann spyrr,hvert Sigur\u00f0r skyldi fara. Hann svarar: \"Hest skyldumv\u00e9r kj\u00f3sa. R\u00e1\u00f0 um me\u00f0 oss.\" Hann m\u00e6lti: \"F\u00f6rumok rekum til \u00e1rinnar, er Busiltj\u00f6rn heitir.\" \u00deeir rekahrossin \u00fat \u00e1 dj\u00fap \u00e1rinnar, ok leggjast at landi nemaeinn hestr. Hann t\u00f3k Sigur\u00f0r. Hann var gr\u00e1r at litok ungr at aldri, mikill vexti ok v\u00e6nn. Engi haf\u00f0ihonum \u00e1 bak komit. Skeggma\u00f0rinn m\u00e6lti: \"\u00deessihestr er kominn fr\u00e1 Sleipni, ok skal hann vandligaupp f\u00e6\u00f0a, \u00fev\u00ed at hann ver\u00f0r hverjum hesti betri.\"Ma\u00f0rinn hverfr \u00fe\u00e1. Sigur\u00f0r kallar hestinn Grana, okhefir s\u00e1 hestr beztr verit. \u00d3\u00f0inn haf\u00f0i hann hittan.Enn m\u00e6lti Reginn til Sigur\u00f0ar: \"Ofl\u00edtit f\u00e9 eigu \u00fe\u00e9r.\u00deat harmar oss, er \u00fe\u00e9r hlaupi\u00f0 sem \u00feorpara sveinar,en ek veit mikla f\u00e9v\u00e1n at segja \u00fe\u00e9r, ok er \u00feat meiriv\u00e1n, at \u00feat s\u00e9 s\u00f3mi at s\u00e6kja ok vir\u00f0ing, ef \u00fe\u00fa n\u00e6\u00f0ir.\"Sigur\u00f0 spyrr, hvar v\u00e6ri e\u00f0a hverr var\u00f0veitti. Reginnsvarar: \"S\u00e1 heitir F\u00e1fnir, er h\u00e9r liggr skammt he\u00f0an\u00e1 brott. \u00deat heitir Gnitahei\u00f0r. Ok er \u00fe\u00fa kemr \u00fear,\u00fe\u00e1 muntu \u00feat m\u00e6la: Aldri s\u00e1ttu meira f\u00e9 \u00ed gulli \u00edeinum sta\u00f0, ok eigi \u00fearftu meira, \u00fe\u00f3tt \u00fe\u00fa ver\u00f0ir allrakonunga ellstr ok fr\u00e6gstr.\" Sigur\u00f0r svarar: \"Kann ekkyn \u00feessa orms, \u00fe\u00f3tt v\u00e9r s\u00e9um ungir, ok hefi ek spurt,at engi \u00feorir at koma \u00e1 m\u00f3t honum fyrir vaxtar sakirok illsku.\" Reginn svarar: \"\u00deat er ekki. S\u00e1 v\u00f6xtr ereptir h\u00e6tti lyngorma, ok er gert af miklu meira en er,ok sv\u00e1 mundi \u00fe\u00f3tt hafa inum fyrrum fr\u00e6ndum \u00fe\u00ednum.Ok \u00fe\u00f3tt V\u00f6lsunga \u00e6tt s\u00e9 at \u00fe\u00e9r, \u00fe\u00e1 mun \u00fe\u00fa eigihafa \u00feeira skaplyndi, er fyrst eru taldir til alls frama.\"Sigur\u00f0r svarar: \"Vera m\u00e1, at eigi h\u00f6fum v\u00e9r mikit af\u00feeira kappi e\u00f0a snilld, en eigi berr nau\u00f0syn til at fr\u00fdjaoss, er v\u00e9r erum enn l\u00edtt af barnsaldri. E\u00f0a hv\u00ed eggjar \u00fe\u00fa\u00feessa sv\u00e1 mj\u00f6k?\" Reginn svarar: \"Saga er til \u00feess, okmun ek segja \u00fe\u00e9r.\" Sigur\u00f0r m\u00e6lti: \"L\u00e1t mik heyra.\""}}