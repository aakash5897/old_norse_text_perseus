{"originalTitle": "Grettis_Saga_Chapter_4", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Grettis_Saga_Chapter_4", "text": {"0": "V\u00edgbj\u00f3\u00f0ur og Vestmar h\u00e9tu v\u00edkingar. \u00deeir voru su\u00f0ureyskir og    l\u00e1gu \u00fati b\u00e6\u00f0i vetur og sumar. \u00deeir h\u00f6f\u00f0u \u00e1tta skip og herju\u00f0u    um \u00cdrland og ger\u00f0u m\u00f6rg illvirki \u00fear til a\u00f0 Eyvindur    austma\u00f0ur t\u00f3k landv\u00f6rn \u00fear. S\u00ed\u00f0an stukku \u00feeir \u00ed Su\u00f0ureyjar og    herju\u00f0u \u00fear og allt inn \u00ed Skotlandsfj\u00f6r\u00f0u.    \u00deeir \u00der\u00e1ndur og \u00d6nundur f\u00f3ru \u00ed m\u00f3ts vi\u00f0 \u00fe\u00e1 og spur\u00f0u a\u00f0 \u00feeir    h\u00f6f\u00f0u siglt inn til eyjar \u00feeirrar er B\u00f3t h\u00e9t.    N\u00fa koma \u00feeir \u00d6nundur \u00fear me\u00f0 sj\u00f6 skipum. Og er v\u00edkingar sj\u00e1    skip \u00feeirra og vita hversu m\u00f6rg eru \u00feykjast \u00feeir hafa n\u00f3gan    li\u00f0safla og taka til vopna sinna og leggja skipunum \u00ed m\u00f3ti.    \u00d6nundur ba\u00f0 \u00fe\u00e1 leggja skip s\u00edn milli hamra tveggja. \u00dear var    mj\u00f3tt sund og dj\u00fapt. \u00dear m\u00e1tti einum megin a\u00f0 leggja og eigi    fleirum en fimm senn. \u00d6nundur var ma\u00f0ur vitur og l\u00e9t leggja    fimm skip fram \u00ed sundi\u00f0 svo a\u00f0 \u00feeir m\u00e1ttu \u00feegar l\u00e1ta s\u00edga \u00e1    h\u00f6mlu er \u00feeir vildu \u00fev\u00ed a\u00f0 r\u00fams\u00e6vi var miki\u00f0 a\u00f0 baki \u00feeim.    Var og h\u00f3lmur nokkur \u00e1 anna\u00f0 bor\u00f0. L\u00e9t hann \u00fear liggja undir    eitt skipi\u00f0 og f\u00e6r\u00f0u \u00feeir grj\u00f3t miki\u00f0 fram \u00e1 hamarinn \u00fear er    eigi m\u00e1tti sj\u00e1 af skipunum.    V\u00edkingar l\u00f6g\u00f0u a\u00f0 alldjarflega og \u00fe\u00f3ttu hinir komnir \u00ed    stilli. V\u00edgbj\u00f3\u00f0ur spur\u00f0i hverjir \u00feessir v\u00e6ru er \u00fear voru svo    kv\u00eda\u00f0ir.    \u00der\u00e1ndur segir a\u00f0 hann var br\u00f3\u00f0ir Eyvindar austmanns \"og s\u00ed\u00f0an    er h\u00e9r f\u00e9lagi minn \u00d6nundur tr\u00e9f\u00f3tur.\"    \u00de\u00e1 hl\u00f3gu v\u00edkingar og m\u00e6ltu \u00feetta:Tr\u00f6ll hafi Tr\u00e9f\u00f3t allan,tr\u00f6llin steypi \u00feeim \u00f6llum.    \"Og er oss \u00fea\u00f0 f\u00e1s\u00e9\u00f0 a\u00f0 \u00feeir menn fari til orustu er ekki    mega s\u00e9r.\"    \u00d6nundur kva\u00f0 \u00fea\u00f0 eigi vita mega fyrr en reynt v\u00e6ri.    Eftir \u00fea\u00f0 l\u00f6g\u00f0u \u00feeir saman skipin. T\u00f3kst \u00fear mikill bardagi    og gengu hvorirtveggju vel fram. Og er festist bardaginn l\u00e9t    \u00d6nundur s\u00edgast a\u00f0 hamrinum. Og \u00fe\u00e1 er v\u00edkingar s\u00e1u \u00fea\u00f0 hug\u00f0u    \u00feeir a\u00f0 hann mundi fl\u00fdja vilja og l\u00f6g\u00f0u a\u00f0 skipi hans og    undir hamarinn sem \u00feeir m\u00e1ttu vi\u00f0 komast. \u00cd \u00fev\u00ed bili komu    \u00feeir \u00e1 bjargi\u00f0 er til \u00feess voru settir. F\u00e6r\u00f0u \u00feeir \u00e1    v\u00edkingana svo st\u00f3rt grj\u00f3t a\u00f0 ekki h\u00e9lst vi\u00f0. F\u00e9ll \u00fe\u00e1 fj\u00f6ldi    li\u00f0s af v\u00edkingum en sumir meiddust svo a\u00f0 ekki voru    vopnf\u00e6rir. \u00de\u00e1 vildu v\u00edkingar fr\u00e1 leggja og m\u00e1ttu eigi \u00fev\u00ed a\u00f0    skip \u00feeirra voru \u00fe\u00e1 komin \u00fear mj\u00f3st var sundi\u00f0. \u00der\u00f6ngdi \u00feeim    \u00fe\u00e1 b\u00e6\u00f0i skipin og straumur en \u00feeir \u00d6nundur s\u00f3ttu a\u00f0 me\u00f0 kappi    \u00fear er V\u00edgbj\u00f3\u00f0ur var fyrir en \u00der\u00e1ndur lag\u00f0i a\u00f0 Vestmari og    vannst \u00fear l\u00edti\u00f0 a\u00f0.    \u00de\u00e1 er f\u00e6kka\u00f0ist f\u00f3lki\u00f0 \u00e1 skipi V\u00edgbj\u00f3\u00f0s r\u00e9\u00f0u menn \u00d6nundar til    uppg\u00f6ngu og hann sj\u00e1lfur. \u00dea\u00f0 s\u00e1 V\u00edgbj\u00f3\u00f0ur og eggja\u00f0i me\u00f0    \u00e1kafa li\u00f0 sitt. Sneri hann \u00fe\u00e1 \u00ed m\u00f3ti \u00d6nundi og stukku flestir    fr\u00e1. \u00d6nundur ba\u00f0 s\u00edna menn sj\u00e1 hversu f\u00e6ri me\u00f0 \u00feeim \u00fev\u00ed a\u00f0    \u00d6nundur var rammur a\u00f0 afli. \u00deeir skutu stubb nokkurum undir    kn\u00e9 \u00d6nundi og st\u00f3\u00f0 hann heldur fast. V\u00edkingurinn s\u00f3tti aftan    eftir skipinu allt \u00fear til er hann kom a\u00f0 \u00d6nundi og hj\u00f3 a\u00f0    \u00d6nundi me\u00f0 sver\u00f0i og kom \u00ed skj\u00f6ldinn og t\u00f3k af \u00fea\u00f0 er nam.    S\u00ed\u00f0an hlj\u00f3p sver\u00f0i\u00f0 \u00ed stubbann \u00feann er \u00d6nundur haf\u00f0i undir    kn\u00e9nu og var\u00f0 fast sver\u00f0i\u00f0. V\u00edgbj\u00f3\u00f0ur laut er hann kippti a\u00f0    s\u00e9r sver\u00f0inu. \u00cd \u00fev\u00ed hj\u00f3 \u00d6nundur \u00e1 \u00f6xlina svo a\u00f0 af t\u00f3k    h\u00f6ndina. \u00de\u00e1 var\u00f0 v\u00edkingurinn \u00f3v\u00edgur. \u00de\u00e1 er Vestmar vissi a\u00f0    f\u00e9lagi hans var fallinn hlj\u00f3p hann \u00e1 \u00fea\u00f0 skip er yst l\u00e1 og    fl\u00fd\u00f0i og allir \u00feeir er \u00fev\u00ed n\u00e1\u00f0u. Eftir \u00fea\u00f0 ranns\u00f6ku\u00f0u \u00feeir    valinn.    V\u00edgbj\u00f3\u00f0ur var \u00fe\u00e1 kominn a\u00f0 bana.    \u00d6nundur gekk a\u00f0 honum og kva\u00f0:Sj\u00e1\u00f0u hvort s\u00e1r \u00fe\u00edn bl\u00e6\u00f0a,s\u00e1stu n\u00f6kku\u00f0 mig hr\u00f6kkva?Au\u00f0sl\u00f6ngvir f\u00e9kk \u00f6ngvaeinf\u00e6ttr af \u00fe\u00e9r skeinu.Meir er m\u00f6rgum, snerru,m\u00e1lskalp lagi\u00f0, Gjalparbrj\u00f3tr erat \u00feegn \u00ed \u00ferautir\u00ferekvandr, en hyggjandi.    \u00deeir t\u00f3ku \u00fear herfang miki\u00f0 og f\u00f3ru aftur \u00ed Barreyjar um    hausti\u00f0."}}