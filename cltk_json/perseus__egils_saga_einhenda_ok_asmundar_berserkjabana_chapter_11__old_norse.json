{"originalTitle": "Egils_Saga_Einhenda_Ok_\u00c1smundar_Berserkjabana_Chapter_11", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Egils_Saga_Einhenda_Ok_\u00c1smundar_Berserkjabana_Chapter_11", "text": {"0": "Eina n\u00f3tt l\u00e1 Egill \u00ed h\u00f6fn nokkurri, ok gaf honumekki at sigla. Hann gekk \u00e1 land einn saman. Hannkom \u00ed eitt rj\u00f3\u00f0r \u00ed sk\u00f3ginum. Hann s\u00e1 \u00fear \u00e1 h\u00f3l einumj\u00f6tun mikinn ok eina flag\u00f0konu. \u00deau dr\u00f3gust um einngullhring, ok var\u00f0 h\u00fan orkuvana fyrir honum, ok f\u00f3rhann hrakliga me\u00f0 hana, ok m\u00e1tti \u00fear sj\u00e1 vi\u00f0rlita mikilsk\u00f6p, \u00fev\u00ed at h\u00fan var stuttkl\u00e6dd. H\u00fan loddi \u00e1 hringinumeptir megni. Egill hj\u00f3 til j\u00f6tunsins, ok kom \u00e1\u00f6xlina. J\u00f6tunninn snara\u00f0ist vi\u00f0, ok renndi sver\u00f0it ofaneptir handleggnum ok t\u00f3k \u00f3r aflv\u00f6\u00f0vann, ok var \u00featsv\u00e1 mikit stykki, at einn ma\u00f0r mundi eigi meira lypta.J\u00f6tunninn hj\u00f3 til Egils, ok kom \u00e1 h\u00f6ndina vi\u00f0 \u00falfli\u00f0inn okt\u00f3k af. Fell \u00e1 j\u00f6r\u00f0 b\u00e6\u00f0i h\u00f6ndin ok sver\u00f0it.J\u00f6tunninn bj\u00f3st til at veita h\u00f6gg annat. S\u00e1 Egill \u00fe\u00e1 ekkiannan sinn kost en at fl\u00fdja. J\u00f6tunninn elti hann atsk\u00f3ginum, ok skildi \u00fear me\u00f0 \u00feeim, ok komst Egill undan \u00edsk\u00f3ginn. Kom hann n\u00fa sv\u00e1 til sinna manna, ateptir var h\u00f6nd hans. Sigldu \u00feeir \u00fe\u00e1 \u00ed burt \u00fea\u00f0an.Egill fekk mikinn verk \u00ed h\u00f6ndina. En er tv\u00e6r n\u00e6trv\u00e1ru li\u00f0nar, kom hann \u00ed h\u00f6fn eina, ok l\u00e1gu \u00fear umn\u00f3ttina. Gat Egill \u00fe\u00e1 ekki borit af s\u00e9r verkinn. St\u00f3\u00f0hann \u00fe\u00e1 upp \u00f3r s\u00e6nginni, ok gekk Egill upp \u00e1 sk\u00f3ginn. Komhann \u00fe\u00e1 at bekk einum. \u00de\u00f3tti honum \u00feathelzt fr\u00f3i at hafa h\u00f6ndina ni\u00f0ri \u00ed l\u00e6knum ok l\u00e1ta strauminnleika um s\u00e1rit. \u00dev\u00ed n\u00e6st s\u00e1 Egill, \u00fat \u00f3r einum steinihvar kom eitt dvergsbarn. \u00deat s\u00f3tti vatn \u00ed skj\u00f3lu. Egillt\u00f3k fingrgull af hendi s\u00e9r me\u00f0 t\u00f6nnunum ok l\u00e9t reka \u00edskj\u00f3luna fyrir barnit, en \u00feat hlj\u00f3p inn \u00ed steininn. Litlus\u00ed\u00f0ar kom dvergrinn \u00fat ok spur\u00f0i, hvar ma\u00f0r v\u00e6ri, erglatt hef\u00f0i barn sitt. Egill sag\u00f0i til s\u00edn ok sag\u00f0i s\u00e9r l\u00edtitskulu gull, me\u00f0an hann v\u00e6ri \u00feanninn farandi. \"\u00deater illt at vita,\" sag\u00f0i dvergrinn, \"ok far me\u00f0 m\u00e9r inn\u00ed steininn.\"Egill ger\u00f0i sv\u00e1. T\u00f3k dvergrinn \u00fe\u00e1 at binda um st\u00fafinn,ok t\u00f3k \u00f3r verk allan, ok var gr\u00f3inn um morguninn.T\u00f3k dvergrinn \u00fe\u00e1 at sm\u00ed\u00f0a honum eitt sver\u00f0, en uppfr\u00e1 hj\u00f6ltunum ger\u00f0i hann fal sv\u00e1 langan, at upp t\u00f3kyfir olbogann, ok m\u00e1tti \u00fear spenna at, ok var Agli sv\u00e1h\u00e6gt at h\u00f6ggva me\u00f0 \u00fev\u00ed sver\u00f0i sem heil v\u00e6ri h\u00f6ndin.Dvergrinn gaf honum marga g\u00f3\u00f0a gripi, ok skildu\u00feeir me\u00f0 vin\u00e1ttu. F\u00f3r Egill \u00fe\u00e1 til sinna manna. Ok ern\u00fa lokit sv\u00e1 s\u00f6gu minni at sinni,\" sag\u00f0i Egill, \"at ekvar \u00feessi inn sami Egill sem n\u00fa hefi ek fr\u00e1 sagt umstund.\"\"\u00cd miklar \u00ferautir \u00feykki m\u00e9r \u00fe\u00fa komit hafa,\" sag\u00f0idrottning, \"e\u00f0a hvat l\u00ed\u00f0r n\u00fa grautnum, genta?\" \"Ek\u00e6tla, at hann s\u00e9 fullvelldr,\" sag\u00f0i h\u00fan, \"en \u00fe\u00f3 er hannsv\u00e1 heitr, at hann er engum manni \u00e6tr, me\u00f0an hanner sl\u00edkr.\" \"\u00deat mun n\u00e6ri hafa,\" sag\u00f0i drottning, \"athann s\u00e9 k\u00f3lna\u00f0r, er ek hafi sagt mitt \u00e6vint\u00fdr, \u00fev\u00ed atekki hefir margt yfir mik drifit.\""}}