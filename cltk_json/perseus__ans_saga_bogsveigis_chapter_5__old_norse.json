{"originalTitle": "\u00c1ns_Saga_Bogsveigis_Chapter_5", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00c1ns_Saga_Bogsveigis_Chapter_5", "text": {"0": "N\u00fa er at segja fr\u00e1 \u00c1n, at hann m\u00e6lti vi\u00f0 b\u00f3nda:\"\u00de\u00e9r t\u00f3ku\u00f0 vel vi\u00f0 m\u00e9r, ok skyldir \u00fe\u00fa eigi illt af m\u00e9rhlj\u00f3ta. Skulu vit ey\u00f0a b\u00e6inn ok fara \u00ed sk\u00f3g, \u00fev\u00ed atkonungsmenn munu br\u00e1tt koma h\u00e9r,\" ok sv\u00e1 ger\u00f0u\u00feeir. \u00c1n var \u00feessu n\u00e6rg\u00e6tr, \u00fev\u00ed at konungr sendi menn\u00feegar um n\u00f3ttina, ok brenndu \u00feeir upp b\u00e6inn ok f\u00f3ruaptr s\u00ed\u00f0an. Konungr m\u00e6lti vi\u00f0 s\u00edna menn: \"Ef \u00c1n hefirundan komizt, \u00fe\u00e1 legg ek \u00ferj\u00e1r merkr silfrs til h\u00f6fu\u00f0shonum, ok geri ek hann \u00fatl\u00e6gan um allan Noreg.\"\u00deetta spyrst n\u00fa v\u00ed\u00f0a. Konungr kom heim \u00ed sitt r\u00edki.\u00c1n var me\u00f0 karli ok h\u00fasar upp b\u00e6 hans um sumarit.\u00c1n var sv\u00e1 b\u00fainn hversdagliga, at hann var \u00ed hv\u00edtupilsi; \u00feat var sv\u00e1 s\u00edtt, at \u00feat nam h\u00e6l. \u00de\u00e1 var hann \u00edgr\u00e1m pilsungi; hann t\u00f3k ofan \u00e1 mi\u00f0jan k\u00e1lfann. \u00de\u00e1var hann \u00ed rau\u00f0um kyrtli; hann t\u00f3k ofan \u00e1 kn\u00e9. Yztvar hann \u00ed v\u00e1ndum v\u00f6ruv\u00e1\u00f0arstakki; hann t\u00f3k ofan \u00e1mitt l\u00e6r. Hann haf\u00f0i hatt \u00e1 h\u00f6f\u00f0i ok vi\u00f0ar\u00f6xi \u00ed hendi.Ma\u00f0rinn var fur\u00f0u st\u00f3rr ok karlmannligr ok ekki d\u00e1v\u00e6nn.\u00deat var einn dag, at \u00c1n m\u00e6tti \u00fati Dr\u00edfu karlsd\u00f3ttur.\u00derj\u00e1r konur gengu me\u00f0 henni. H\u00fan var kvennav\u00e6nst ok vel b\u00fain. H\u00fan var \u00ed rau\u00f0um kyrtli ermal\u00f6ngumok ekki ni\u00f0r v\u00ed\u00f0um, s\u00ed\u00f0um ok mi\u00f0\u00fer\u00f6ngum. H\u00fanhaf\u00f0i hla\u00f0 um enni ok h\u00e6r\u00f0 kvenna bezt. \u00de\u00e6r hl\u00f3guat honum mj\u00f6k ok d\u00e1ru\u00f0u kl\u00e6\u00f0ab\u00fana\u00f0 hans. Dr\u00edfam\u00e6lti \u00fe\u00e1: \"Hva\u00f0an gekktu at n\u00fa, ferfaldr?\" \"Fr\u00e1 sm\u00ed\u00f0um,\"sag\u00f0i \u00c1n. \u00cd \u00fev\u00ed kom b\u00f3ndi at ok ba\u00f0 \u00fe\u00e6r eigisk\u00falka hann. \u00c1n kva\u00f0 \u00fe\u00e1 v\u00edsu:\"Meyjar spur\u00f0u,er mik fundu,hv\u00edthadda\u00f0ar:\"Hva\u00f0an komtu, ferfaldr?\"En ek svara\u00f0asilki-Gunniheldr h\u00e6\u00f0inni:\"Hva\u00f0an er logn \u00fati?\"\"\"Ekki \u00feykkir m\u00e9r,\" sag\u00f0i \u00c1n, \"kyrtill \u00feinn fara betren stakkr minn, \u00fev\u00ed at hann liggr ne\u00f0an at bakstakki\u00fe\u00ednum.\" S\u00ed\u00f0an skildu \u00feau at sinni. En er upp var h\u00fasa\u00f0rb\u00e6rinn, talar b\u00f3ndi til \u00c1ns um haustit, at honumv\u00e6ri heimilt \u00fear at vera um vetrinn, -- \"ok hefir \u00fe\u00favel til \u00feess unnit.\" \u00c1n kva\u00f0 \u00feat \u00feiggja mundu. Honumleizt vel \u00e1 karlsd\u00f3ttur, \u00fe\u00f3 at h\u00fan hef\u00f0i kallsat hanskl\u00e6\u00f0asni\u00f0it, ok var hann s\u00e9r um \u00feat v\u00e1rkunnl\u00e1tr. Enum v\u00e1rit l\u00fdsti hann yfir \u00fev\u00ed, at hann mundi \u00e1 burtu okannat fyrir sik leggja. \"En ef sv\u00e1 ver\u00f0r sem m\u00e9r er grunr\u00e1, at d\u00f3ttir \u00fe\u00edn s\u00e9 me\u00f0 barni, \u00fe\u00e1 eru \u00fear f\u00e1ir bl\u00f3ramenn,ok vil ek ganga vi\u00f0 fa\u00f0erni. Ok ef \u00feat er sveinn,\u00fe\u00e1 sendi\u00f0 til m\u00edn, \u00fe\u00e1 er \u00fe\u00e9r spyri\u00f0 nokkura m\u00ednasta\u00f0festu, ok fylgi hringr \u00feessi til jartegna, en sj\u00e1 \u00fe\u00fasj\u00e1lfr fyrir, ef m\u00e6r er.\"Ok s\u00ed\u00f0an ferr hann \u00e1 burt ok austr \u00e1 sk\u00f3g. \u00dear liggr\u00fati st\u00edgama\u00f0r, er Garan heitir. Ok um daginn, er \u00c1ngengr um sk\u00f3garg\u00f6tuna, s\u00e1 hann, at ma\u00f0r gekk \u00ed svigvi\u00f0 hann. S\u00e1 haf\u00f0i svartan skj\u00f6ld ok hj\u00e1lm \u00e1 h\u00f6f\u00f0i, enboga \u00ed hendi, \u00f6rvam\u00e6li \u00e1 bak. Hann s\u00e1 inn n\u00fdkomnaok skaut \u00feegar \u00ed skj\u00f6ld hans brodd\u00f6r ok vart \u00ed gegnumskj\u00f6ldinn. \u00c1n ger\u00f0i h\u00e6fing eptir ok skaut \u00ed gegnumskj\u00f6ldinn, ok kom \u00ed aflv\u00f6\u00f0vann \u00e1 honum, sv\u00e1 athann var\u00f0 s\u00e1rr. St\u00edgama\u00f0r m\u00e6lti honum \u00fe\u00f3tti \u00feessi\u00fe\u00f6rfum har\u00f0skeytari ok lag\u00f0i v\u00e1pn s\u00edn ok hitti \u00feennamann ok spur\u00f0i hann at nafni. Hann kve\u00f0st \u00c1n heita.Garan segist heyrt hafa nafn hans, -- \"ok ertu v\u00ed\u00f0fr\u00e6gr.\"\u00c1n sag\u00f0i: \"Heyrt hefi ek ok \u00fe\u00edn getit ok jafnanat illu.\" Garan sag\u00f0i: \"Fyrir g\u00f3\u00f0u muntu ver\u00f0a af m\u00e9r.Vil ek bj\u00f3\u00f0a \u00fe\u00e9r til m\u00edn, ok eigum f\u00e9lag saman, okmunu vit miklu \u00e1lei\u00f0is koma.\" \u00c1n sag\u00f0i: \"\u00c6rit mun um\u00feat, ef vit viljum illa gera.\" \u00deeir k\u00f3mu til sk\u00e1la, erst\u00f3\u00f0 \u00ed sk\u00f3ginum, ok var \u00fear hnigin hur\u00f0 \u00e1 g\u00e1tt. \u00deeirgengu inn, ok skorti \u00fear eigi f\u00e9, v\u00e1pn e\u00f0a hl\u00edfar. \u00c1ns\u00e1 \u00fear steina tv\u00e1, annan h\u00e6ra en annan. \u00c1n spyrr,hvat \u00feeir skyldi. Garan sag\u00f0i: \"\u00dear hefi ek reynt hryggaflnokkura manna, er mik hafa heims\u00f3tt.\" \u00c1n sag\u00f0i:\"Illmannliga bj\u00f3ttu vi\u00f0 \u00fe\u00edna gesti, e\u00f0a hv\u00e1rr mundi\u00fe\u00e9r h\u00e6filigri steinninn at l\u00e1ta \u00e1 hallast?\" Hann kve\u00f0stekki \u00e1 \u00fev\u00ed \u00e6tlun haft hafa, en l\u00e9t s\u00e9r \u00fe\u00f3 inn h\u00e6rabetr fallinn vera fyrir h\u00e6\u00f0ar sakir. \u00de\u00e1 er li\u00f0it \u00e1 dagmj\u00f6k. Garan sag\u00f0i: \"N\u00fa skulum vit matb\u00faa, e\u00f0a hv\u00e1rtviltu heldr taka vatn e\u00f0a gera eld?\" \u00c1n kva\u00f0 \u00feat sj\u00e1lft\u00e1 leggjast, at hann ger\u00f0i eldinn, \u00fev\u00ed at hann kve\u00f0st\u00fev\u00ed vanr verkinu. Ok er hann var lagztr ni\u00f0r, \u00fe\u00e1 kasta\u00f0ihann sver\u00f0inu \u00e1 bak s\u00e9r, at hann haf\u00f0i at v\u00e1pni.Hann heyr\u00f0i hvin upp yfir s\u00e9r, hj\u00f3 st\u00edgama\u00f0rinn tilhans, ok kom \u00e1 sver\u00f0it, ok \u00feat hl\u00edf\u00f0i honum. \u00de\u00e1 hlj\u00f3phann upp ok m\u00e6lti: \"Eigi ertu n\u00fa tr\u00far, ok vildir \u00fe\u00fan\u00fa skj\u00f3tt skipta f\u00e9laginu, ok haf\u00f0a ek \u00fe\u00f3 l\u00edtit til saka.M\u00e1 vera, at n\u00fa gistir \u00fe\u00fa b\u00f3ndasteininn h\u00e1 \u00ed kveld.\"\u00dear var h\u00f6r\u00f0 s\u00f3kn, ok vildi hv\u00e1rr firra sik steininum.\u00de\u00e1 bar Garan at steininum. \u00c1n st\u00e9 \u00e1 rist honum, enrak hendrnar \u00e1 bringu honum ok bendi hann umsteininn; gekk \u00fe\u00e1 \u00ed sundr hryggrinn \u00ed honum. \u00c1n gekkaf honum dau\u00f0um. Hann hj\u00f3 af honum h\u00f6fu\u00f0it okdr\u00f3 hann \u00fat ok stakk nefinu \u00ed klof honum, at hanngengi eigi dau\u00f0r. Lei\u00f0 af n\u00f3ttin. \u00c1n var \u00fear um sumaritok ger\u00f0i engum manni mein ok l\u00e9t ekki sj\u00e1 sik.En er hausta\u00f0i, l\u00e6sti hann aptr sk\u00e1lanum ok f\u00f3r \u00ed burtok vildi a\u00f0ra vetrvist hafa.Hann kom aptan dags til ekkju einnar au\u00f0igrar, erJ\u00f3runn h\u00e9t. Hann var \u00fear um n\u00f3ttina ok duldist. Ener h\u00fasfreyja kom \u00ed sk\u00e1la, spur\u00f0i h\u00fan gestinn at nafni.Hann sag\u00f0i sl\u00edkt er honum s\u00fdndist. H\u00fan gekk fr\u00e1 oksneri aptr ok m\u00e6lti: \"Hv\u00ed f\u00f3rtu hingat? \u00deat er mitthugbo\u00f0, at \u00fe\u00fa munt vera \u00c1n bogsveigir.\" Hann l\u00e9t \u00featsatt. \"Hv\u00ed f\u00f3rtu hingat?\" segir h\u00fan, \"\u00fe\u00e9r er \u00feetta ekkitraust fyrir konungi.\" \u00c1n kve\u00f0st \u00e6tla, at eigi mundimeira vi\u00f0 \u00feurfa, -- \"mun ek til h\u00e6tta at vera, ef \u00fe\u00e9rgefi\u00f0 leyfi til.\" H\u00fan m\u00e6lti: \"Ekki mun ek spara matvi\u00f0 \u00feik.\" \u00dear var hann um hr\u00ed\u00f0 ok var tiltakasamr oks\u00e1 um b\u00fa hennar, ok var \u00feat me\u00f0 miklu r\u00e1\u00f0i. \u00c1n m\u00e6lti:\"H\u00e9r vilda ek vera \u00ed vetr me\u00f0 y\u00f0r ok gerast eigi setuma\u00f0rme\u00f0 \u00f6llu.\" H\u00fan kva\u00f0 honum eigi \u00fear hent, -- \"erkonungr er \u00ed eptirsj\u00e1 um \u00feik; v\u00e9r megum \u00fe\u00e9r l\u00edtit.\"Hann l\u00e9zt \u00e6tla, at lngjaldr konungr mundi honum ekkigrand gera. \"Eigi mun ek mat spara vi\u00f0 \u00feik,\" en l\u00e9thann sj\u00e1lfan mundu g\u00e6ta s\u00edn. Hann ger\u00f0ist ums\u00fdsluma\u00f0rinn mesti. S\u00ed\u00f0an tekst tal me\u00f0 \u00feeim. Hann segir,at honum l\u00fdstr \u00fev\u00ed \u00ed skap at m\u00e6la til r\u00e1\u00f0ahags vi\u00f0 hana.H\u00fan kva\u00f0 \u00feat mundu gert at fr\u00e6nda r\u00e1\u00f0i ok mj\u00f6k n\u00e6rhennar hug\u00feokka, en enginn latti, ok t\u00f3kust r\u00e1\u00f0in. \u00c1nvar inn mesti umgangsma\u00f0r ok st\u00f3rhagr. Hann \u00e1ttinaust \u00ed sk\u00f3gi skammt fr\u00e1 b\u00e6num ok sm\u00ed\u00f0a\u00f0i \u00fear skip.J\u00f3k br\u00e1tt mikinn framdr\u00e1tt fj\u00e1r ok vir\u00f0ingar. Hann\u00e1tti fj\u00f6gur b\u00fa st\u00f3r, ok me\u00f0 honum var \u00fer\u00edr tigir v\u00edgramanna \u00e1 hverju b\u00fai. Fylkismenn \u00feeir, er \u00fear v\u00e1ru,h\u00f6f\u00f0u hann s\u00e9r at forstj\u00f3ra. Hann var vins\u00e6ll ok st\u00f3rlyndr.Ingjaldr konungr spyrr \u00feetta ok leitar eptir honum.\u00de\u00f3rir, br\u00f3\u00f0ir hans, f\u00f3r opt austr \u00feangat me\u00f0 s\u00e6ttarbo\u00f0um,ok var \u00e1st\u00fa\u00f0igt me\u00f0 \u00feeim br\u00e6\u00f0rum. \u00de\u00e1 varanda\u00f0r Bj\u00f6rn, fa\u00f0ir \u00feeira, \u00ed Hrafnistu, ok var\u00f0veittib\u00fait Gautr, m\u00e1gr \u00feeira, ok \u00de\u00f3rd\u00eds, systir \u00feeira. Gr\u00edmr,sonr \u00feeira, var mikill, v\u00e6nn ok sterkr ok kva\u00f0 enganaf s\u00ednum fr\u00e6ndum s\u00e9r jafnskapfelldan sem \u00c1n. Hannf\u00f3r \u00e1 fund hans. \u00c1n t\u00f3k vel vi\u00f0 honum, ok dvaldisthann \u00fear lengi. Hann var vins\u00e6ll. \u00de\u00f3rir ba\u00f0 opt \u00c1n,at hann skyldi v\u00e6gja til vi\u00f0 konung, -- \"ok sto\u00f0ar \u00fe\u00e9rekki, br\u00f3\u00f0ir, af \u00fev\u00ed at ek s\u00e9 gerla hans skaplyndi grimmttil \u00fe\u00edn.\" \"Au\u00f0na mun r\u00e1\u00f0a me\u00f0 okkr konungi,\" sag\u00f0i\u00c1n, \"en \u00fe\u00fa tr\u00fair honum til vel. Vilda ek heldr, at \u00fe\u00favar\u00f0veittir b\u00fa okkur.\" En \u00feat var\u00f0 ekki."}}