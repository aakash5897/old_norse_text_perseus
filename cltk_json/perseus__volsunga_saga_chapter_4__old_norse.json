{"originalTitle": "V\u00f6lsunga_Saga_Chapter_4", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "V\u00f6lsunga_Saga_Chapter_4", "text": {"0": "N\u00fa er \u00feat at segja, at Siggeirr gengr \u00ed rekkju hj\u00e1Sign\u00fdju \u00feenna aptan. En n\u00e6sta dag eptir \u00fe\u00e1 var ve\u00f0rgott. \u00de\u00e1 segir Siggeirr konungr, at hann vill heim faraok b\u00ed\u00f0a eigi \u00feess, er vindr yxi e\u00f0a sj\u00e1 gerir \u00f3f\u00e6ran.Ekki er \u00feess getit, at V\u00f6lsungr konungr letti hann e\u00f0asynir hans, allra helzt er hann s\u00e1, at hann vildi ekkiannat en fara fr\u00e1 veizlunni. N\u00fa m\u00e6lti Sign\u00fd vi\u00f0 f\u00f6\u00f0ursinn: \"Eigi vilda ek \u00e1 brott fara me\u00f0 Siggeiri, ok eigigerir hugr minn hl\u00e6ja vi\u00f0 honum, ok veit ek af framv\u00edsiminni ok af kynfylgju v\u00e1rri, at af \u00feessu r\u00e1\u00f0i stendross mikill \u00f3fagna\u00f0r, ef eigi er skj\u00f3tt brug\u00f0it \u00feessumr\u00e1\u00f0ahag.\" \"Eigi skaltu \u00feetta m\u00e6la, d\u00f3ttir,\" sag\u00f0i hann,\"\u00fev\u00ed at \u00feat er sk\u00f6mm mikil b\u00e6\u00f0i honum ok sv\u00e1 oss atbrig\u00f0a \u00feessu vi\u00f0 hann at saklausu, ok eigum v\u00e9r \u00fe\u00e1engan tr\u00fana\u00f0 undir honum n\u00e9 vingan, ef \u00feessu erbrug\u00f0it, ok mun hann gjalda illu oss, sl\u00edkt er hann m\u00e1,ok samir \u00feat eina at halda af v\u00e1rri hendi.\" N\u00fa b\u00fdstSiggeirr konungr til heimfer\u00f0ar. Ok \u00e1\u00f0r \u00feeir f\u00f3ru fr\u00e1bo\u00f0inu, \u00fe\u00e1 bau\u00f0 hann V\u00f6lsungi konungi, m\u00e1gi s\u00ednum,til s\u00edn \u00e1 Gautland ok sonum hans \u00f6llum me\u00f0 honum\u00e1 \u00feriggja m\u00e1na\u00f0a fresti ok \u00fev\u00ed \u00f6llu li\u00f0i, sem hannvildi me\u00f0 s\u00e9r hafa ok honum v\u00e6ri til vegsemdar. Villn\u00fa Siggeirr konungr gjalda \u00ed \u00fev\u00ed, \u00feat er \u00e1 skorti br\u00fa\u00f0laups ger\u00f0ina fyrir \u00feess sakir, er hann vildi eigi meirvera en eina n\u00f3tt, ok er ekki \u00feat si\u00f0r manna at gerasv\u00e1. N\u00fa heitr V\u00f6lsungr konungr fer\u00f0inni ok koma \u00e1nefndum degi. \u00de\u00e1 skiljast \u00feeir m\u00e1gar, ok ferr Siggeirrkonungr heim me\u00f0 konu s\u00edna."}}