{"originalTitle": "G\u00f6ngu-Hr\u00f3lfs_Saga_Chapter_38", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "G\u00f6ngu-Hr\u00f3lfs_Saga_Chapter_38", "text": {"0": "Sv\u00e1 er h\u00e9r sagt, at Stefnir jarl muni ekki langl\u00edfr verithafa ok \u00e6tti ekki barn, sv\u00e1 at \u00f3r barn\u00e6sku k\u00e6mist. \u00deeirHr\u00f3lfr ok Stefnir skildust me\u00f0 mikilli vin\u00e1ttu ok heldus\u00ednum f\u00e9lagsskap, me\u00f0an \u00feeir lif\u00f0u b\u00e1\u00f0ir. Ekki er \u00feessgetit, at Hr\u00f3lfr k\u00e6mi til Hringar\u00edkis s\u00ed\u00f0an. En \u00feat ersagt, at \u00feat sumar f\u00f3r Haraldr vestr til Englands. SigldiHr\u00f3lfr af Danm\u00f6rk austr til H\u00f3lmgar\u00f0a me\u00f0 t\u00edu skipumok Ingiger\u00f0r me\u00f0 honum. Var Hr\u00f3lfr \u00fear til konungstekinn yfir allt Gar\u00f0ar\u00edki me\u00f0 r\u00e1\u00f0i konungsd\u00f3tturok annarra r\u00edkismanna. \u00deri\u00f0jungr Gar\u00f0ar\u00edkis erkalla\u00f0r K\u00e6nugar\u00f0ar. \u00deat liggr me\u00f0 fjallgar\u00f0i \u00feeim,er skilr J\u00f6tunheima ok H\u00f3lmgar\u00f0ar\u00edki. \u00dear er ok Ermlandok fleiri \u00f6nnur sm\u00e1r\u00edki. Hr\u00f3lfr st\u00fdr\u00f0i n\u00fa r\u00edki s\u00ednume\u00f0 mikilli vir\u00f0ing. Var hann b\u00e6\u00f0i vitr ok stj\u00f3rnsamr.\u00deor\u00f0u engir h\u00f6f\u00f0ingjar \u00e1 hann at herja sakir hansfr\u00e6g\u00f0ar ok hreysti. Unnust \u00feau mikit Hr\u00f3lfr ok Ingiger\u00f0r,ok \u00e1ttu \u00feau m\u00f6rg b\u00f6rn. Hreggvi\u00f0r h\u00e9t sonr \u00feeiraok var mikill fyrir s\u00e9r. Hann f\u00f3r \u00ed herna\u00f0 \u00ed Austrvegok ekki aptr s\u00ed\u00f0an. \u00deat er fr\u00f3\u00f0ra manna s\u00f6gn, at annarrsonr Hr\u00f3lfs hafi veri\u00f0 \u00d3l\u00e1fr konungr \u00ed Danm\u00f6rk, erHelgi inn fr\u00e6kni herja\u00f0i \u00e1, en Hr\u00f3mundr Gripssonveitti \u00d3l\u00e1fi, sem segir \u00ed s\u00f6gu hans, ok drap Helga, ok\u00fe\u00e6r Dagn\u00fd ok Dagbj\u00f6rt v\u00e6ru d\u00e6tr Hr\u00f3lfs, er gr\u00e6dduHr\u00f3mund. En \u00feat er eigi ritat, hv\u00e1rt \u00fe\u00e6r v\u00e1ru b\u00f6rnIngiger\u00f0ar e\u00f0a eigi. \u00deri\u00f0i sonr Hr\u00f3lfs h\u00e9t H\u00f6r\u00f0r, fa\u00f0irK\u00e1ra, f\u00f6\u00f0ur H\u00f6r\u00f0a-Kn\u00fats. \u00deat er sagt, at Hr\u00f3lfr yr\u00f0igamall ma\u00f0r, en eigi er \u00feat greint, hv\u00e1rt hann vars\u00f3ttdau\u00f0r e\u00f0a me\u00f0 v\u00e1pnum veginn.N\u00fa \u00fe\u00f3tt \u00feessi saga \u00feykki eigi samhlj\u00f3\u00f0a ver\u00f0a \u00f6\u00f0rums\u00f6gum, \u00feeim er at ganga \u00feessu m\u00e1li, um mannan\u00f6fn ok atbur\u00f0i, hvat er hverr vann e\u00f0a ger\u00f0i me\u00f0fr\u00e6g\u00f0 e\u00f0a vizku, fj\u00f6lkynngi e\u00f0a svikum e\u00f0a hvar h\u00f6f\u00f0ingjarnirr\u00edktu, \u00fe\u00e1 er \u00feat l\u00edkligast, at \u00feeir, er skrifathafa ok samsett \u00feessi t\u00ed\u00f0endi, muni eitthvert hafa fyrirs\u00e9r haft, annathv\u00e1rt forn kv\u00e6\u00f0i e\u00f0a fr\u00f3\u00f0ra manna s\u00f6gn.Munu \u00fe\u00e6r ok f\u00e1r e\u00f0a engar fornra manna s\u00f6gur, atmenn vili me\u00f0 ei\u00f0um sanna, at sv\u00e1 hafi verit sem sag\u00f0areru, \u00fev\u00ed at flestar ver\u00f0a or\u00f0um auknar, ver\u00f0a okeigi \u00f6ll or\u00f0 ok atvik greind \u00ed sumum st\u00f6\u00f0um, \u00fev\u00ed atflest er seinna en segir. Stendr \u00fev\u00ed bezt at lasta eigie\u00f0a kalla lyg\u00f0 fr\u00f3\u00f0ra manna sagnir, nema hann kunnime\u00f0 meirum l\u00edkendum at segja e\u00f0a or\u00f0f\u00e6riligar framat bera. Hafa ok forn kv\u00e6\u00f0i ok fr\u00e1sagnir meir veritfram sett til stundligrar gle\u00f0i en \u00e6vinligs \u00e1tr\u00fana\u00f0ar.Ver\u00f0r ok f\u00e1tt sv\u00e1 \u00f3l\u00edkliga sagt, at eigi finnist s\u00f6nn d\u00e6mitil, at annat hafi sv\u00e1 or\u00f0it. \u00deat er ok sannliga ritat, atgu\u00f0 hefir l\u00e1nat hei\u00f0num m\u00f6nnum einn veg sem kristnumvit ok skilning um jar\u00f0liga hluti, \u00fear me\u00f0 fr\u00e1b\u00e6riliganfr\u00e6knleik, au\u00f0\u00e6fi ok \u00e1g\u00e6ta skapan.N\u00fa ver\u00f0r h\u00e9r endir \u00e1 \u00feessu m\u00e1li fr\u00e1 Hr\u00f3lfi Sturlaugssyniok hans afreksverkum. Hafi hverr \u00fe\u00f6kk, erhl\u00fd\u00f0ir ok s\u00e9r gerir skemmtan af, en hinir \u00f3gle\u00f0i, erangrast vi\u00f0 ok ekki ver\u00f0r at gamni. Amen."}}