{"originalTitle": "\u00d6rvar-Odds_Saga_Chapter_6", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00d6rvar-Odds_Saga_Chapter_6", "text": {"0": "\u00deat var einn aptan, \u00fe\u00e1 \u00feeir v\u00e1ru \u00fati staddir hj\u00e1sk\u00e1la s\u00ednum, at \u00feeir sj\u00e1, at li\u00f0 safnast saman fram \u00e1nesit me\u00f0 inum sama h\u00e6tti ok fyrr. \u00deeir Oddr ok \u00c1smundrr\u00f3a til lands ok halda upp \u00e1rum. \u00de\u00e1 t\u00f3k h\u00f6f\u00f0inginntil or\u00f0a uppi \u00e1 nesinu: \"\u00deetta eru mikil undr,\"sag\u00f0i hann, \"at v\u00e9r getum ekki banat b\u00f6rnum \u00feessum.Ek senda \u00feangat ina g\u00f6fgustu konu, en \u00feeir hafa \u00featd\u00fdr, at \u00feat bl\u00e6s \u00f6rum ok eldar brenna \u00f3r n\u00f6sum \u00feessok munni, ok \u00feat fylgir n\u00fa me\u00f0, at mik syfjar sv\u00e1, atek ver\u00f0 heim at fara.\" Ok sv\u00e1 gera \u00feeir Oddr.Inn \u00feri\u00f0ja aptan sj\u00e1 \u00feeir inn sama atbur\u00f0 inn \u00e1meginlandit, ok r\u00f3a \u00feeir Oddr ok \u00c1smundr \u00feangat okhl\u00fd\u00f0ast um. Inn sami tekr enn til or\u00f0a uppi \u00e1 nesinu:\"\u00deat er sem \u00fe\u00e9r viti\u00f0, at v\u00e9r h\u00f6fum d\u00e6mt um b\u00f6rn\u00feessi fyrr, ok hefir \u00feat til l\u00edtils komit, en n\u00fa gefr m\u00e9rs\u00fdn.\" \"Hvat s\u00e9r \u00fe\u00fa n\u00fa til t\u00ed\u00f0enda?\" segja f\u00e9lagar hans.\"\u00deat s\u00e9 ek,\" sag\u00f0i hann, \"at h\u00e9r eru komin tvau b\u00f6rn\u00e1 b\u00e1ti ok hl\u00fd\u00f0a til, hvat v\u00e9r t\u00f6lum, ok mun ek senda\u00feeim sending.\" \"N\u00fa skulu vit breg\u00f0a undan sem skj\u00f3tast,\"sag\u00f0i Oddr. Ok jafnskj\u00f3tt fl\u00f3 steinn af nesinu okkom \u00fear ni\u00f0r, sem b\u00e1trinn haf\u00f0i verit, ok \u00fe\u00e1 r\u00f3a \u00feeiraptr. \u00de\u00e1 m\u00e6lti h\u00f6f\u00f0inginn: \"\u00deetta eru mikil endemi.Enn er heill b\u00e1tr \u00feeira ok sv\u00e1 \u00feeir sj\u00e1lfir. Kasta munek enn \u00f6\u00f0rum steini ok inum \u00feri\u00f0ja, en ef \u00feeir breg\u00f0aundan \u00ed hvert sinn, \u00fe\u00e1 mun ek l\u00e1ta \u00fe\u00e1 kyrra.\" Sv\u00e1 varmikill inn \u00feri\u00f0i steinninn, at \u00feeir Oddr fengu mikil\u00e1f\u00f6ll. S\u00ed\u00f0an r\u00f3a \u00feeir undan landi, en j\u00f6tunninn t\u00f3k tilor\u00f0a: \"Heilir eru \u00feeir enn ok sv\u00e1 b\u00e1tr \u00feeira, en n\u00fasyfjar mik sv\u00e1, at ek m\u00e1 eigi vaka.\" Ok fara j\u00f6tnar n\u00faheim. \u00de\u00e1 m\u00e6lti Oddr: \"N\u00fa munu vit ganga ok dragaupp b\u00e1t okkarn.\" \"Hvat viltu n\u00fa?\" sag\u00f0i \u00c1smundr.\"N\u00fa skal ek vita, hvar li\u00f0 \u00feetta eigi heima.\"\u00deeir ganga \u00e1 land upp ok koma at helli einum, okbrann \u00fear eldr. \u00deeir nema \u00fear sta\u00f0ar ok sj\u00e1, at tr\u00f6llumer skipat \u00e1 b\u00e1\u00f0a bekki. \u00dear sat d\u00f3lgr \u00ed h\u00e1s\u00e6ti. S\u00e1var b\u00e6\u00f0i mikill ok illiligr. Hann haf\u00f0i h\u00e1r mikit oksvart sem t\u00e1lknfanir. Hann var neflj\u00f3tr ok eyg\u00f0r illa.Kona sat it n\u00e6sta honum. Fr\u00e1 b\u00e1\u00f0um er sagt um yfirlit,er fr\u00e1 \u00f6\u00f0ru er. \u00de\u00e1 tekr h\u00f6f\u00f0inginn til or\u00f0a: \"N\u00fagefr m\u00e9r s\u00fdn, ok s\u00e9 ek til eyjarinnar, ok n\u00fa veit ek,hverir \u00fear eru komnir. \u00deat eru \u00feeir fr\u00e6ndr, synirGr\u00edms lo\u00f0inkinna, Oddr ok Gu\u00f0mundr. \u00deat s\u00e9 ek, atFinnar hafa sent \u00fe\u00e1 hingat, ok \u00e6tla \u00feeir, at v\u00e9r skyldimbana \u00feeim, en v\u00e9r megum eigi lyktir \u00e1 \u00fev\u00ed gera, \u00fev\u00edat ek s\u00e9, at Oddi er \u00e6tla\u00f0r aldr miklu meiri en \u00f6\u00f0rumm\u00f6nnum. N\u00fa mun ek gefa \u00feeim byr burtu he\u00f0an, jafntsl\u00edkan sem Finnar g\u00e1fu \u00feeim hingat.\" \u00de\u00e1 m\u00e6lti Oddrfyrir munni s\u00e9r: \"Gef \u00fe\u00fa allra manna ok tr\u00f6lla armastr.\"\"\u00deat s\u00e9 ek ok, at Oddr hefir \u00f6rvar \u00fe\u00e6r, er Gusisnautareru kalla\u00f0ar, ok \u00fev\u00ed mun ek gefa honum nafnok kalla hann \u00d6rvar-Odd.\" Oddr t\u00f3k \u00fe\u00e1 eina af \u00feeimGusisnautum ok leggr \u00e1 streng ok vill launa honumbyrinn. En er hann heyr\u00f0i hvininn, at \u00f6rin f\u00f3r at honum,breg\u00f0r hann vi\u00f0 ok rekr sik upp \u00e1 bjargit, en\u00f6rin kom undir h\u00f6nd konunni ok \u00fat undan annarri,en h\u00fan hleypr upp vi\u00f0 ok fl\u00fdgr \u00e1 j\u00f6tuninn ok reytirhann. Tr\u00f6llin hlaupa upp \u00e1 b\u00e1\u00f0a bekki, ok veita sumirhonum, en sumir henni. Oddr skaut annarri af Gusisnautum\u00ed auga j\u00f6tninum ok f\u00f3r eptir \u00feat til skipa, okfagna \u00feeir br\u00e6\u00f0r \u00feeim Oddi vel. \"E\u00f0a hvert f\u00f3rtu itlengsta, Oddr?\" sag\u00f0i Gu\u00f0mundr. \u00de\u00e1 kva\u00f0 Oddr v\u00edsu:\"R\u00e9\u00f0 ek at gangame\u00f0 Gusisnautabeggja \u00ed millumbjargs ok eisu.Laust ek \u00ed augaeinu flag\u00f0i,en \u00ed brj\u00f3st framanbjarga Freyju.\"\"\u00deess var v\u00e1n,\" sag\u00f0i Gu\u00f0mundr, \"at \u00fe\u00fa mundir mikitafreka, er \u00fe\u00fa vart sv\u00e1 lengi \u00ed burtu, e\u00f0a var\u00f0 nokkutfleira til t\u00ed\u00f0enda \u00ed f\u00f6r \u00feinni?\" \"Nafn var m\u00e9r gefit,\"sag\u00f0i Oddr ok kva\u00f0 v\u00edsu:\"\u00dear fekk ek heiti,\u00feat ek hafa vildak,er mik \u00f3r fj\u00f6llumfl\u00f6g\u00f0 k\u00f6llu\u00f0u,kv\u00e1\u00f0ust \u00d6rvar-Oddiviljabyr br\u00e1\u00f0liga\u00ed braut gefa.Byr var oss heitit \u00e1 burt he\u00f0an, ok er m\u00e9r sagt, ateigi muni minni n\u00e9 h\u00e6gri en s\u00e1, er Finnar g\u00e1fu osshingat.\"\u00deeir b\u00faa n\u00fa fer\u00f0 s\u00edna hvergi \u00f3v\u00e6nligar en fyrr okfara s\u00ed\u00f0an, ok \u00feegar \u00feeir koma undan landi, \u00fe\u00e1 rekr\u00e1 ve\u00f0r sl\u00edkt sem fyrr, sv\u00e1 at \u00fe\u00e1 keyrir \u00ed haf, ok standaeinatt \u00ed austri, ok eigi l\u00e9ttir \u00fev\u00ed ve\u00f0ri, fyrr en \u00feeirkoma \u00ed s\u00f6mu h\u00f6fn, sem fyrr rak \u00fe\u00e1 undan landi, okvar \u00fear \u00fe\u00e1 eytt g\u00f6mmum \u00f6llum \u00e1 land upp, ok \u00feegar\u00feeim gaf byr, sigla \u00feeir ok koma til Hrafnistu, \u00fe\u00e1 ermikit var af vetri. Gr\u00edmr var\u00f0 \u00feeim feginn ok bau\u00f0\u00feeim heim me\u00f0 \u00f6llu li\u00f0i s\u00ednu, ok \u00feat \u00feiggja \u00feeir. Allanfj\u00e1rhlut l\u00e1ta \u00feeir koma \u00ed hendr Gr\u00edmi ok sitja \u00fear umvetrinn."}}