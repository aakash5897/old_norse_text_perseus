{"originalTitle": "Hervarar_Saga_Ok_Hei\u00f0reks_Chapter_6", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hervarar_Saga_Ok_Hei\u00f0reks_Chapter_6", "text": {"0": "En er Hei\u00f0rekr hefir skamma hr\u00ed\u00f0 farit, \u00fe\u00e1 hittirhann menn nokkura ok einn bundinn. Spyrjast \u00feeirt\u00ed\u00f0enda, ok spyrr Hei\u00f0rekr, hvat \u00feessi ma\u00f0r hef\u00f0i gert,er sv\u00e1 var vi\u00f0 b\u00fait. \u00deeir segja, at hann hefir svikitl\u00e1nardrottin sinn. Hei\u00f0rekr spyrr, ef \u00feeir vili taka f\u00e9fyrir hann, en \u00feeir j\u00e1ta \u00fev\u00ed. Hann f\u00e6r \u00feeim h\u00e1lfa m\u00f6rkgulls, en \u00feeir l\u00e1ta hann lausan. S\u00e1 b\u00fd\u00f0r Hei\u00f0reki s\u00edna\u00fej\u00f3nustu, en hann segir: \"Hv\u00ed muntu m\u00e9r heldr tr\u00far,\u00f3kunnum manni, en \u00fe\u00fa sveikt l\u00e1nardrottin \u00feinn, okfar \u00fe\u00fa brott fr\u00e1 m\u00e9r.\" Litlu s\u00ed\u00f0ar hittir Hei\u00f0rekr ennnokkura menn ok einn bundinn. Hann spyrr, hvat s\u00e1hefir rangt gert. \u00deeir segja hann hafa myr\u00f0an f\u00e9lagasinn. Hann spyrr, ef \u00feeir vildi f\u00e9 fyrir hann. \u00deeir j\u00e1ta\u00fev\u00ed. Hann gaf \u00feeim a\u00f0ra h\u00e1lfa m\u00f6rk gulls. S\u00e1 b\u00fd\u00f0rHei\u00f0reki s\u00edna \u00fej\u00f3nustu, en hann neitar. S\u00ed\u00f0an ferrHei\u00f0rekr langar lei\u00f0ar ok kemr \u00fear, er h\u00e9t Rei\u00f0gotaland.\u00dear r\u00e9\u00f0 fyrir konungr s\u00e1, er Haraldr h\u00e9t, gamallmj\u00f6k, ok haf\u00f0i \u00e1tt mikit r\u00edki til forr\u00e1\u00f0a. Hann \u00e1tti enganson. En me\u00f0 \u00fev\u00ed minnka\u00f0ist hans r\u00edki, at jarlarnokkurir f\u00f3ru \u00e1 hendr honum me\u00f0 her, en hann haf\u00f0ibarizt vi\u00f0 \u00fe\u00e1 ok fengit jafnan \u00f3sigr. En n\u00fa h\u00f6f\u00f0u \u00feeirs\u00e6tzt me\u00f0 \u00fev\u00ed m\u00f3ti, at konungr galt \u00feeim skatt \u00e1 hverjumt\u00f3lf m\u00e1nu\u00f0um. Hei\u00f0rekr nam \u00fear sta\u00f0ar ok dvaldistme\u00f0 konungi um vetrinn.Sv\u00e1 bar at eitt sinn, at til konungs kom mikit lausaf\u00e9.\u00de\u00e1 spyrr Hei\u00f0rekr, hv\u00e1rt \u00feat v\u00e6ri skattar konungs.Konungr segir, at \u00feat veit annan veg vi\u00f0: \"Skal ek\u00feetta f\u00e9 gjalda \u00ed skatt.\" Hei\u00f0rekr segir, at \u00feat v\u00e6ri\u00f3s\u00e6miligt, at konungr s\u00e1, er sv\u00e1 hef\u00f0i haft mikit r\u00edki,gyldi skatt v\u00e1ndum j\u00f6rlum; v\u00e6ri meira snjallr\u00e6\u00f0i athalda orrostu \u00ed m\u00f3t \u00feeim. Konungr segir, at hann hef\u00f0i\u00feess freistat ok farit \u00f3sigr. Hei\u00f0rekr m\u00e6lti: \"Sv\u00e1 mundaek y\u00f0r mega helzt launa gott yfirl\u00e6ti at vera h\u00f6fu\u00f0sma\u00f0r\u00feessar farar, ok \u00feat hug\u00f0a ek, ef ek hef\u00f0a li\u00f0skost,at m\u00e9r mundi ekki mikit \u00feykkja at berjast einnvi\u00f0 tignari menn en \u00feessir eru.\" Konungr segir: \"Ekmun f\u00e1 \u00fe\u00e9r li\u00f0skost, ef \u00fe\u00fa vilt berjast vi\u00f0 jarla, okmun \u00feat vera \u00fe\u00edn g\u00e6fuf\u00f6r, ef \u00fe\u00fa ferr g\u00f3\u00f0a f\u00f6r; mestv\u00e1n ok, at \u00fe\u00fa finnir sj\u00e1lfan \u00feik fyrir, ef \u00fe\u00fa m\u00e6lir \u00fe\u00e9rdul.\" Eptir \u00feat l\u00e6tr konungr safna her miklum, okvar \u00feat li\u00f0 b\u00fait til herfer\u00f0ar. \u00dear var Hei\u00f0rekr h\u00f6f\u00f0ingifyrir li\u00f0inu, f\u00f3ru s\u00ed\u00f0an \u00e1 hendr j\u00f6rlum \u00feessum,herja \u00feegar ok r\u00e6na, er \u00feeir koma \u00ed r\u00edki \u00feeira. En erjarlar spyrja \u00feetta, \u00fe\u00e1 f\u00f3ru \u00feeir \u00ed m\u00f3t \u00feeim me\u00f0 mikinnher, ok er \u00feeir finnast, \u00fe\u00e1 var\u00f0 orrosta mikil. VarHei\u00f0rekr \u00fe\u00e1 \u00ed \u00f6ndver\u00f0ri fylking ok haf\u00f0i Tyrfing \u00edh\u00e6gri hendi, en vi\u00f0 \u00fev\u00ed sver\u00f0i st\u00f3\u00f0 ekki, hv\u00e1rki hj\u00e1lmrn\u00e9 brynja, ok drap hann \u00fe\u00e1 alla, er honum v\u00e1ru n\u00e6stir.Ok \u00fe\u00e1 hlj\u00f3p hann fram \u00f3r fylkingu ok hj\u00f3 til beggjahanda, ok sv\u00e1 f\u00f3r hann langt \u00ed herinn, at hann drapb\u00e1\u00f0a jarla, ok s\u00ed\u00f0an fl\u00fd\u00f0i sumt li\u00f0, en mestr hluti vardrepinn. Hei\u00f0rekr f\u00f3r \u00fe\u00e1 yfir r\u00edkit ok skatta\u00f0i alltlandit undir Harald konung, sem fyrr haf\u00f0i verit, ferrheim vi\u00f0 sv\u00e1 b\u00fait me\u00f0 \u00f3grynni fj\u00e1r ok mikinn sigr.Haraldr konungr l\u00e6tr \u00fe\u00e1 ganga \u00ed m\u00f3t honum me\u00f0mikilli s\u00e6md ok b\u00fd\u00f0r honum me\u00f0 s\u00e9r at vera ok hafasv\u00e1 mikit r\u00edki sem hann bei\u00f0ist sj\u00e1lfr. \u00de\u00e1 ba\u00f0 Hei\u00f0rekrd\u00f3ttur Haralds konungs, er Helga h\u00e9t, ok h\u00fanvar honum gift. T\u00f3k \u00fe\u00e1 Hei\u00f0rekr til forr\u00e1\u00f0a h\u00e1lft r\u00edkiHaralds konungs. Hei\u00f0rekr gat son vi\u00f0 konu sinni. S\u00e1h\u00e9t Angant\u00fdr. Haraldr konungr gat son \u00ed elli sinni,ok er s\u00e1 ekki nefndr."}}