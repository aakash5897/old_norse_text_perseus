{"originalTitle": "H\u00e1lfdanar_Saga_Br\u00f6nuf\u00f3stra_Chapter_1", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "H\u00e1lfdanar_Saga_Br\u00f6nuf\u00f3stra_Chapter_1", "text": {"0": "HRINGR er konungr nefndr, er r\u00e9\u00f0 fyrir Danm\u00f6rku.Hann var vitr ok vins\u00e6ll. Hann \u00e1tti drottningu,er Sign\u00fd h\u00e9t. H\u00fan var d\u00f3ttir \u00dalfhe\u00f0ins konungs afRei\u00f0gotalandi. H\u00fan var allra kvenna v\u00e6nst ok vitrust.Hringr konungr \u00f3l br\u00e1\u00f0liga vi\u00f0 henni \u00ferj\u00fa b\u00f6rn, sonutv\u00e1 ok eina d\u00f3ttur, er Ingibj\u00f6rg h\u00e9t. H\u00fan var pr\u00fddd\u00f6llum kvenligum listum. Sv\u00e1 var ok sk\u00e6r hennar \u00e1sj\u00f3nasem sk\u00ednanda gull, ok at \u00f6llu var h\u00fan sv\u00e1 sk\u00f6pu\u00f0 semhverr mundi sik kj\u00f3sa vilja. Synir Hrings konungs h\u00e9tuH\u00e1lfdan ok \u00c1smundr. \u00deeir v\u00e1ru fr\u00ed\u00f0ir s\u00fdnum. \u00de\u00f3 varH\u00e1lfdan fyrir \u00feeim um alla hluti. \u00c1smundr var \u00fe\u00e1 t\u00eduvetra en H\u00e1lfdan n\u00edu, er h\u00e9r var komit s\u00f6gunni. Konungrl\u00e9t d\u00f3ttur sinni skemmu reisa. \u00deat h\u00fas var gertme\u00f0 miklum hagleik. Konungsd\u00f3ttur \u00fej\u00f3nu\u00f0u t\u00f3lfskemmumeyjar, ok v\u00e1ru \u00fe\u00e6r jarla d\u00e6tr ok hertuga.Konungr unni har\u00f0la mikit d\u00f3ttur sinni. Stendr n\u00fahennar l\u00edf me\u00f0 \u00fev\u00edl\u00edkum bl\u00f3ma sem fyrr var sagt. Varkonungr mj\u00f6k gamla\u00f0r.Jarl er nefndr \u00deorfi\u00f0r. Hann var \u00ed r\u00edki konungs okeinn hans mesti vinr ok honum hollr ok tr\u00far \u00ed \u00f6llumr\u00e1\u00f0um. Jarl var manna vitrastr, ok \u00fev\u00ed l\u00e9t konungrhann jafnan me\u00f0 hir\u00f0inni vera. Hann f\u00f3stra\u00f0i konungsb\u00f6rninok unni \u00feeim har\u00f0la mikit.Jarl var einn me\u00f0 konungi, er \u00de\u00f3rir h\u00e9t. Hann varkalla\u00f0r inn sterki. Hann var sv\u00e1 sterkr, at engi varsterkari \u00ed r\u00edkinu. Jarl var landvarnarma\u00f0r konungs. \u00deathaf\u00f0i ein flag\u00f0kona lagt \u00e1 \u00de\u00f3ri jarl, at hann m\u00e1tti eigimannsbl\u00f3\u00f0 sj\u00e1. \u00de\u00f3 var hann mikils metinn af konungi.Hann sat \u00fear optast, er \u00e1 Fj\u00f3ni h\u00e9t.Eina n\u00f3tt bar sv\u00e1 til, \u00fe\u00e1 er Ingibj\u00f6rg l\u00e1 \u00ed s\u00e6ng \u00edskemmu sinni ok svaf, at h\u00fan l\u00e9t illa \u00ed svefni, ok eptirlangan t\u00edma li\u00f0inn vakna\u00f0i h\u00fan. Skemmumeyjar hennarspur\u00f0u, hvat hana haf\u00f0i dreymt, en h\u00fan vildi eigisegja \u00feeim. Annan dag eptir kom \u00deorfi\u00f0r jarl \u00ed skemmunaok settist ni\u00f0r hj\u00e1 konungsd\u00f3ttur. \u00deau taka tals\u00edn \u00e1 milli. Ingibj\u00f6rg m\u00e6lti: \"Ek vil segja \u00fe\u00e9r draumminn, f\u00f3stri.\" \"Hversu er hann?\" segir jarl. H\u00fan svarar:\"\u00deat er upphaf \u00ed draumi m\u00ednum, at ek \u00fe\u00f3ttumstnokkurn, ok var fyrst fjarri m\u00e9r, en \u00fe\u00f3 f\u00e6r\u00f0ist m\u00e9rhann n\u00e6r ok n\u00e6r. Um s\u00ed\u00f0ir s\u00e1 ek, at \u00feetta v\u00e1ru skip m\u00f6rgok ur\u00f0u h\u00e9r landf\u00f6st, ok af \u00feeim runnu \u00f3tal varga okstefndu hingat til borgarinnar. Tveir melrakkar runnufyrir v\u00f6rgunum, ok v\u00e1ru b\u00e1\u00f0ir \u00f3\u00feokkaligir. \u00d6ll v\u00e1ru\u00feessi kvikendi grimmlig. \u00deau letu ekki \u00f3gert ok rifub\u00e6\u00f0i menn ok hesta ok allt \u00feat, er \u00feeir n\u00e1\u00f0u. Ok \u00fearkom at s\u00ed\u00f0ustu at \u00feeir s\u00f3ttu at \u00fe\u00e9r, f\u00f3stri minn, ok atf\u00f6\u00f0ur m\u00ednum, ok \u00ed \u00fev\u00ed vakna\u00f0a ek, ok r\u00e1\u00f0 n\u00fa drauminn,f\u00f3stri minn,\" segir Ingibj\u00f6rg. Jarl tok til m\u00e1ls:\"\u00deessi draumr er au\u00f0r\u00e1\u00f0inn,\" segir hann. \"Oss munskj\u00f3tt koma hersaga, en \u00fe\u00e1 vil ek eigi r\u00e1\u00f0a hann lengr.\"Fell \u00fear ni\u00f0r tal \u00feeira. Gekk jarl \u00ed burt.Eitt kveld bar sv\u00e1 til, at konungr sat yfir drykkjubor\u00f0um,at upp lukust hallardyrr. Gengu \u00fear inn t\u00edumenn. Kenndi konungr \u00fear \u00de\u00f3ri jarl ok hans kump\u00e1na.Konungr spur\u00f0i t\u00ed\u00f0enda. Jarl segir, at v\u00edkingar v\u00e1ruvi\u00f0 land komnir, \u00feeir er ekki l\u00e9tu \u00f3gert. Konungrspur\u00f0i, hvat \u00feeir h\u00e9tu. Jarl segir, at annarr \u00feeira h\u00e9tS\u00f3ti, en annarr Sn\u00e6kollr, -- \"S\u00f3ti ferr \u00feess erendis, athann vill bi\u00f0ja d\u00f3ttur \u00feinnar.\" Konungr spur\u00f0i, hversuS\u00f3ti v\u00e6ri at sj\u00e1. Jarl svarar: \"S\u00f3ti er b\u00f6lva\u00f0r berserkr.Hann er h\u00e1lflitr. Er hann \u00f6\u00f0rum megin bl\u00e1r, en \u00f6\u00f0rummegin rau\u00f0r. Hann hefir ekki kl\u00e6\u00f0i \u00e1 b\u00faknum. Hanner sk\u00f6ll\u00f3ttr um allt h\u00f6fu\u00f0it, nema eitt h\u00e1r stendr upp\u00f3r mi\u00f0jum hausi hans.\" Konungr m\u00e6lti: \"Heldr munuv\u00e9r \u00fe\u00e1 berjast en gifta \u00feeim manni d\u00f3ttur v\u00e1ra.\" Allirf\u00fdstu \u00feess heldr, \u00fe\u00f3 at konungr hef\u00f0i eigi li\u00f0 vi\u00f0. \u00deeirv\u00edkingarnir h\u00f6f\u00f0u fengit konungi tveggja daga frestat safna li\u00f0i, ok fekk konungr l\u00edtit li\u00f0, af \u00fev\u00ed at t\u00edminnvar stuttr, ok fekk hann alls \u00ferj\u00fa hundru\u00f0 manna.\u00deat sama kveld, at bardaginn skyldi vera eptir ummorguninn, m\u00e6lti H\u00e1lfdan vi\u00f0 \u00c1smund, br\u00f3\u00f0ur sinn:\"\u00deat vilda ek, br\u00f3\u00f0ir, at vit f\u00e6rum ofan til strandar okfyndu vit v\u00edkingana, \u00fev\u00ed at m\u00e9r er allmikil forvitni\u00e1 at finna \u00fe\u00e1 ok sj\u00e1 S\u00f3ta.\" \u00c1smundr m\u00e6lti: \"\u00deangat skalek aldri koma, \u00fev\u00ed at ek veit, at skj\u00f3tt ver\u00f0 ek drepinn,ef ek kem \u00fear.\" H\u00e1lfdan m\u00e6lti: \"\u00deat vissa ek, at\u00fe\u00fa mundir ragr vera, \u00fev\u00ed at \u00fe\u00fa \u00feorir hvergi \u00feik athr\u00e6ra.\" \u00c1smundr m\u00e6lti \u00fe\u00e1: \"Fylgja mun ek \u00fe\u00e9r, ef \u00fe\u00faert einr\u00e1\u00f0inn \u00ed at fara. H\u00e1lfdan m\u00e6lti: \"N\u00fa gerir \u00fe\u00favel, ok f\u00f6rum vit \u00ed sta\u00f0.\""}}