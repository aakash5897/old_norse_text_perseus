{"originalTitle": "Hr\u00f3lfs_Saga_Kraka_Ok_Kappa_Hans_Chapter_25", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Kraka_Ok_Kappa_Hans_Chapter_25", "text": {"0": "Karl einn \u00e1tti b\u00fa \u00fear skammt fr\u00e1 konungi. Hann\u00e1tti s\u00e9r konu ok d\u00f3ttur eina barna, er Bera h\u00e9t. H\u00fanvar \u00e1 ungum aldri ok v\u00e6n at \u00e1liti. Bj\u00f6rn konungsson okBera karlsd\u00f3ttir l\u00e9ku barnleikum saman, ok fellst vel\u00e1 me\u00f0 \u00feeim. Karl var au\u00f0ugr at f\u00e9 ok haf\u00f0i lengi legit\u00ed herna\u00f0i \u00e1 unga aldri ok var inn mesti kappi. \u00deau Beraog Bj\u00f6rn unnu hv\u00e1rt \u00f6\u00f0ru mikit, ok hittust \u00feau jafnan.Li\u00f0u n\u00fa sv\u00e1 stundir fram, at ekki ver\u00f0r til t\u00ed\u00f0enda.\u00deroskast Bj\u00f6rn konungsson mikit, ok gerist hann b\u00e6\u00f0imikill ok sterkr. Hann var vel manna\u00f0r um allar \u00ed\u00fer\u00f3ttir.Hringr konungr var l\u00f6ngum \u00f3r landi ok \u00ed herna\u00f0i,en Hv\u00edt var heima ok stj\u00f3rna\u00f0i landi. Ekki var h\u00fanvins\u00e6l af al\u00fe\u00fd\u00f0u, en vi\u00f0 Bj\u00f6rn l\u00e9t h\u00fan allbl\u00edtt, en hann\u00feekktist \u00feat l\u00edtt. Ok eitt sinn, er konungr f\u00f3r heiman,r\u00e6ddi drottning vi\u00f0 Hring konung, at Bj\u00f6rn, sonr hans,skyldi heima vera me\u00f0 henni til landstj\u00f3rnar. Konungi\u00fe\u00f3tti \u00fea\u00f0 r\u00e1\u00f0ligt. Ger\u00f0ist drottning n\u00fa r\u00edklundu\u00f0 okdrambs\u00f6m. Konungr sag\u00f0i syni s\u00ednum, Birni, at hannskuli vera heima ok g\u00e6ta lands me\u00f0 drottningu. Bj\u00f6rnsag\u00f0i s\u00e9r l\u00edtit um \u00fea\u00f0 vera ok sag\u00f0i, at s\u00e9r s\u00e9 st\u00f3rilla tildrottningar. Konungr sag\u00f0i, at hann skyldi eptir vera.Ferr konungr n\u00fa \u00f3r landi me\u00f0 miklu fj\u00f6lmenni.Bj\u00f6rn gengr n\u00fa heim eptir vi\u00f0tal \u00feeira f\u00f6\u00f0ur hans,ok \u00fe\u00f3tti mj\u00f6k sinn veg hv\u00e1rum \u00feeira. Hann gekk tilr\u00fams s\u00edns ok var heldr f\u00e1k\u00e1tr ok var rau\u00f0r sem bl\u00f3\u00f0.Drottning gengr til tals vi\u00f0 hann ok vill gle\u00f0ja hann okm\u00e6lti til vin\u00e1ttu vi\u00f0 Bj\u00f6rn. Hann ba\u00f0 hana \u00ed burtu fara.H\u00fan gerir sv\u00e1 at sinni. Opt kom h\u00fan \u00fe\u00f3 at m\u00e1li vi\u00f0 hannok sag\u00f0i, at \u00feat v\u00e6ri vel fallit, at \u00feau bygg\u00f0i eina rekkju,\u00e1 me\u00f0an konungr v\u00e6ri \u00ed burtu, ok kalla\u00f0i miklu betri\u00feeira samvistu en \u00feat h\u00fan \u00e6tti sv\u00e1 gamlan mann semHringr konungr var. Bj\u00f6rn tekr \u00feessu m\u00e1li \u00feungligaok sl\u00f3 hana kinnhest mikinn ok ba\u00f0 hana dragast \u00ed burtok hratt henni fr\u00e1 s\u00e9r. H\u00fan kva\u00f0st \u00feessu \u00f3v\u00f6n at h\u00fanv\u00e6ri hr\u00f6kt e\u00f0a barin, -- \"ok \u00feykkir \u00fe\u00e9r betra, Bj\u00f6rn, atspenna heldr karlsd\u00f3ttur, ok er \u00fe\u00e9 \u00feat makligt, sem v\u00e1ner \u00e1, ok sv\u00edvir\u00f0iligra en nj\u00f3ta minnar \u00e1star ok bl\u00ed\u00f0u, okv\u00e6ri \u00feat ekki fjarri, \u00fe\u00f3tt nokkut k\u00e6mi \u00ed m\u00f3t \u00fer\u00e1 \u00feinniok heimsku.\" H\u00fan l\u00fdstr n\u00fa til hans me\u00f0 \u00falfhanzka oksegir, at hann skyldi ver\u00f0a at einum h\u00ed\u00f0birni \u00f3lmumok grimmum, -- \"ok n\u00fdta \u00fe\u00e9r \u00fe\u00f3 enga f\u00e6\u00f0slu a\u00f0ra enf\u00e9 f\u00f6\u00f0ur \u00fe\u00edns. Skaltu drepa \u00feat \u00fe\u00e9r til matar meir end\u00e6mi s\u00e9u til, ok aldri skaltu \u00f3r \u00feessum \u00e1l\u00f6gum fara, okskal \u00fe\u00e9r \u00feessi minning verri en engi.\""}}