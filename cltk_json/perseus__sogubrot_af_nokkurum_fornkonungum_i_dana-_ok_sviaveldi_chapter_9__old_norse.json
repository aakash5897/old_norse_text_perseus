{"originalTitle": "S\u00f6gubrot_Af_Nokkurum_Fornkonungum_\u00cd_Dana-_Ok_Sv\u00edaveldi_Chapter_9", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "S\u00f6gubrot_Af_Nokkurum_Fornkonungum_\u00cd_Dana-_Ok_Sv\u00edaveldi_Chapter_9", "text": {"0": "Ok er \u00feessi herr var allr b\u00fainn til orrostu, l\u00e9tuhv\u00e1rirtveggja bl\u00e1sa l\u00fa\u00f0rum ok \u00e6ptu \u00fev\u00ed m\u00e6st her\u00f3p.\u00de\u00e1 gengu saman fylkingar, ok var s\u00fa orrosta sv\u00e1 sn\u00f6rpok mikil sem segir \u00ed \u00f6llum fornum s\u00f6gum, at engiorrosta \u00e1 Nor\u00f0rl\u00f6ndum hafi h\u00e1i\u00f0 verit me\u00f0 jafnmikluok jafng\u00f3\u00f0u mannvali til orrostu at telja.Ok er litla hr\u00ed\u00f0 haf\u00f0i orrostan sta\u00f0it, s\u00f3tti s\u00e1 kappifram \u00ed her Haralds konungs, er h\u00e9t Ubbi fr\u00edski, ok r\u00e9\u00f0hann \u00fear at, sem var raninn \u00e1 fylking Hrings konungs,ok \u00e1tti it fyrsta v\u00edg vi\u00f0 R\u00f6gnvald ra\u00f0bar\u00f0, ok var \u00feeiraskipti allhar\u00f0ligt, ok \u00f3gurlig h\u00f6gg m\u00e1tti \u00fear sj\u00e1 \u00ed herinum,er \u00feessir ofrhugar gengust at. Veitti hv\u00e1rr \u00f6\u00f0rumm\u00f6rg h\u00f6gg ok st\u00f3r, en sv\u00e1 var Ubbi mikill kappi,at eigi l\u00e9ttir hann fyrr en me\u00f0 \u00fev\u00ed skildist \u00feeira einv\u00edgi,at R\u00f6gnvaldr fell fyrir Ubba. Ok \u00fev\u00ed n\u00e6st hlj\u00f3phann at Tryggva ok s\u00e6r\u00f0i hann banas\u00e1ri. Ok er \u00featsj\u00e1 Alrekssynir, hv\u00e9 \u00f3gurliga hann ferr \u00ed herinum, r\u00e1\u00f0ast\u00feeir \u00ed m\u00f3ti honum ok berjast vi\u00f0 hann, en sv\u00e1 varhann har\u00f0gerr ok mikill kappi, at b\u00e1\u00f0a \u00fe\u00e1 drepr hann,ok eptir \u00feat drepr hann Yngva. Ok \u00fe\u00e1 f\u00f3r hann sv\u00e1geystr \u00ed herinum, at hvatvetna st\u00f6kk fyrir, ok felldihann alla \u00fe\u00e1, sem fremstir st\u00f3\u00f0u \u00ed rananum, nema \u00fe\u00e1,sem viku \u00ed m\u00f3ti \u00f6\u00f0rum k\u00f6ppum. Ok er \u00feetta s\u00e9r Hringrkonungr, eggja\u00f0i hann herinn, at eigi s\u00e6tti einn ma\u00f0ryfir alla, \u00fev\u00edl\u00edkir yfirgangsmenn sem me\u00f0 honum v\u00e1ru,-- \"e\u00f0a hvar er kappinn St\u00f6rku\u00f0r, er enn h\u00e9r til bar\u00e1vallt h\u00e6rra skj\u00f6ld? Vinn oss sigr.\" Hann svara\u00f0i: \"H\u00f6fumv\u00e9r \u00e6rit at vinna, herra,\" segir hann, \"en vi\u00f0 skulumv\u00e9r leita at vinna sl\u00edkan sigr sem v\u00e9r megum, en\u00fear er s\u00e1 ma\u00f0r, er Ubbi er, at ma\u00f0r m\u00e1 koma \u00ed fullaraun.\" En vi\u00f0 konungs \u00e1eggjan hleypr hann fram \u00edherinn \u00e1 m\u00f3t Ubba, ok ver\u00f0r \u00fear orrosta mikil millum\u00feeira sett me\u00f0 st\u00f3rum h\u00f6ggum ok miklu afli, er hv\u00e1rrtveggivar ofrhugi, ok gekk sv\u00e1 um hr\u00ed\u00f0, ok veitti St\u00f6rku\u00f0rhonum eitt mikit s\u00e1r, ok \u00fear \u00ed m\u00f3ti fekk St\u00f6rku\u00f0rsex s\u00e1r ok \u00f6ll st\u00f3r ok \u00fe\u00f3ttist varla komit hafa \u00edsl\u00edka raun af einum manni. Ok me\u00f0 \u00fev\u00ed at fylkingarv\u00e1ru sv\u00e1 styrkjar, reiddi \u00fe\u00e1 \u00fdmsa vega, ok sleit fyrir\u00fev\u00ed \u00feetta einv\u00edgi. S\u00ed\u00f0an vegr Ubbi \u00feann kappa, erAgnarr h\u00e9t, ok ruddi \u00e6 jafnan fyrir s\u00e9r st\u00edginn okh\u00f6ggr \u00e1 tv\u00e6r hendr, hefir b\u00e1\u00f0ar hendr bl\u00f3\u00f0gar tilaxlar. Ok \u00fe\u00e1 s\u00f3tti hann at \u00feeim \u00deilunum. Ok \u00fe\u00e1 er\u00feeir s\u00e1 hann, m\u00e6ltu \u00feeir: \"N\u00fa \u00feurfum v\u00e9r eigi annarssta\u00f0ar \u00ed herinum at leita fram ok l\u00e1tum \u00feenna manns\u00e6kja \u00f6rvar um stund, ok fyrr..... sigrinn, ok sv\u00e1l\u00edtit sem \u00f6llum \u00feykkir til v\u00e1r koma, gerum n\u00fa \u00fev\u00edmeira um oss ok s\u00fdnum oss vaska menn.\" \u00deeir takaat skj\u00f3ta \u00e1 hann, er \u00e1g\u00e6tastir v\u00e1ru af \u00feeim \u00deilunum,Haddr har\u00f0i ok Hr\u00f3aldr t\u00e1, ok v\u00e1ru sv\u00e1 \u00e1g\u00e6tir menn atskotum, at \u00feeir skutu at honum tvennum tylftum \u00f6rvaok \u00ed brj\u00f3st honum, ok eigi var honum l\u00edtit til fj\u00f6rs. \u00deessirmenn veittu honum bana, ok \u00e1\u00f0r haf\u00f0i hann drepitsex kappa, en um fram veitt st\u00f3r s\u00e1r ellefu k\u00f6ppum,en drepit sext\u00e1n menn af Sv\u00edum ok Gautum, er framarlast\u00f3\u00f0u \u00ed fylkingu.Ok \u00e1 \u00feeiri stundu s\u00f3tti V\u00e9bj\u00f6rg skjaldm\u00e6r mj\u00f6k \u00e1hendr Sv\u00edum ok Gautum. H\u00fan s\u00f3tti fram at \u00feeimkappa, er h\u00e9t S\u00f3knar-S\u00f3ti, ok sv\u00e1 hefir h\u00fan vant sikme\u00f0 hj\u00e1lmi ok brynju ok sver\u00f0i, at h\u00fan var framarla\u00ed riddaraskap, sem St\u00f6rku\u00f0r inn gamli segir. H\u00fan f\u00e6rst\u00f3r h\u00f6gg kappanum ok s\u00e6kir lengi. Ok eitt h\u00f6gg h\u00f6ggrh\u00fan \u00e1 kinnina ok snei\u00f0 sundr kj\u00e1lkann ok af h\u00f6kuna.Hann drap \u00ed munn s\u00e9r skegginu ok beit \u00e1 ok helt sv\u00e1 uppat s\u00e9r h\u00f6kunni. Ok h\u00fan vinnr m\u00f6rg st\u00f3r verk \u00ed herinum.Litlu s\u00ed\u00f0ar m\u00e6tir henni \u00deorkell \u00fer\u00e1i, kappi Hringskonungs, ok eigast \u00feau vi\u00f0 har\u00f0a s\u00f3kn, ok \u00e1\u00f0r en l\u00e9tti,drap hann hana me\u00f0 m\u00f6rgum s\u00e1rum ok mikilli hugpr\u00fd\u00f0i.N\u00fa ver\u00f0a \u00fear m\u00f6rg st\u00f3r t\u00ed\u00f0endi \u00e1 skammri stundu,ok ganga \u00fdmsar fylkingar betr. Missti \u00fear margr ma\u00f0rheimkv\u00e1mu e\u00f0a fekk \u00f6rkuml af hv\u00e1rutveggja li\u00f0i. N\u00fas\u00e6kir St\u00f6rku\u00f0r fram \u00e1 hendr D\u00f6num. Hann r\u00e6\u00f0st \u00ed m\u00f3ti\u00feeim kappa, er H\u00fann h\u00e9t, ok eigast \u00feeir vi\u00f0 orrostu,ok l\u00fdkr sv\u00e1, at St\u00f6rku\u00f0r drepr hann ok litlu s\u00ed\u00f0ar \u00feann,er hans vill hefna, er Ella h\u00e9t. Ok \u00fe\u00e1 s\u00f3tti hann at\u00feeim, er Borgarr h\u00e9t, ok \u00e1ttu hart v\u00edg saman, ok l\u00fdkrsv\u00e1, at hann drap \u00feann. St\u00f6rku\u00f0r hleypr n\u00fa um fylkingarme\u00f0 brug\u00f0it sver\u00f0 ok h\u00f6ggr hvern at \u00f6\u00f0rum. Ok\u00fev\u00ed n\u00e6st hj\u00f3 hann \u00feann, er Hj\u00f6rtr h\u00e9t, ok \u00fe\u00e1 m\u00e6ttihonum Visma skjaldm\u00e6r, er bar merki Haralds konungs.St\u00f6rku\u00f0r s\u00e6kir at henni fast. H\u00fan m\u00e6lti \u00fe\u00e1 tilSt\u00f6rku\u00f0ar: \"N\u00fa er kominn \u00e1 \u00feik helf\u00edkr, ok muntun\u00fa deyja skulu, \u00feursinn.\" Hann svara\u00f0i: \"Fyrr muntu\u00fe\u00f3 halla merkinu Haralds konungs,\" ok hj\u00f3 af hennivinstri h\u00f6nd. Ok \u00fe\u00e1 ger\u00f0ist s\u00e1 ma\u00f0r \u00ed m\u00f3ti honum athefna hennar, er h\u00e9t Br\u00e1i S\u00e6k\u00e1lfs fa\u00f0ir, ok leggr St\u00f6rku\u00f0rhann \u00ed gegnum me\u00f0 sver\u00f0i, ok v\u00ed\u00f0a \u00ed herinumm\u00e1tti n\u00fa sj\u00e1 st\u00f3ra valk\u00f6stu \u00e1 valfalli. Nokkuru s\u00ed\u00f0arkom \u00ed m\u00f3ti St\u00f6rku\u00f0i Gnepja, mikill kappi, ok \u00e1ttustvi\u00f0 har\u00f0a s\u00f3kn, ok veitti St\u00f6rku\u00f0r honum banas\u00e1r. Ok\u00fev\u00ed n\u00e6st drap hann \u00feann kappa, er Haki h\u00e9t, ok \u00fe\u00e1fekk hann \u00fear m\u00f6rg st\u00f3r s\u00e1r \u00ed \u00feeiri svipan. Hann varh\u00f6ggvinn \u00e1 h\u00e1lsinn vi\u00f0 her\u00f0arnar, sv\u00e1 at s\u00e1 inn \u00ed holit,ok framan \u00e1 brj\u00f3stinu haf\u00f0i hann mikit s\u00e1r, sv\u00e1 atlungun fellu \u00fat, ok l\u00e1tit haf\u00f0i hann einn fingr \u00e1 h\u00e6grihendi.Ok er Haraldr konungr s\u00e1 sv\u00e1 mikit mannfall afhir\u00f0 sinni ok k\u00f6ppum, \u00fe\u00e1 reis hann upp \u00e1 kn\u00e9in okt\u00f3k tvau s\u00f6x ok keyr\u00f0i fram fast hestinn, er fyrir vagninumvar, ok lag\u00f0i hv\u00e1rutveggja saxinu b\u00e1\u00f0um h\u00f6ndumok veitti m\u00f6rgum manni bana me\u00f0 s\u00ednum h\u00f6ndum,\u00fe\u00f3 at hann m\u00e6tti eigi ganga n\u00e9 \u00e1 hesti sitja. Gekkn\u00fa orrostan sv\u00e1 um hr\u00ed\u00f0, at konungrinn vann m\u00f6rgst\u00f3rvirki. Ok ofarla \u00feessa bardaga var konungrinn Haraldrhildit\u00f6nn sleginn kylfu \u00ed h\u00f6fu\u00f0it, sv\u00e1 at haussinnrifna\u00f0i \u00ed sundr, ok var \u00feat hans banas\u00e1r, ok drap Br\u00fanihann. Ok \u00fe\u00e1 s\u00e1 Hringr konungr vagn Haralds konungsau\u00f0an ok \u00fe\u00f3ttist vita, at konungrinn mundi verafallinn. L\u00e9t hann bl\u00e1sa ok kalla\u00f0i, at herrinn st\u00f6\u00f0va\u00f0ist.Ok er Danir ur\u00f0u \u00feessa varir, \u00fe\u00e1 sta\u00f0na\u00f0i orrostan,ok bau\u00f0 Hringr konungr gri\u00f0 \u00f6llum her Haraldskonungs, ok \u00feat \u00fe\u00e1gu allir.Ok annan dag eptir at morgni l\u00e6tr Hringr konungrkanna valinn ok leita at l\u00edki Haralds konungs, fr\u00e6ndas\u00edns, ok var mikill herr valsins fallinn yfir, \u00fear seml\u00edkit l\u00e1. Var \u00fe\u00e1 or\u00f0inn mi\u00f0r dagr, er l\u00edkit fannst okvalrinn var rofinn, ok l\u00e9t Hringr konungr \u00fe\u00e1 takal\u00edk Haralds konungs, fr\u00e6nda s\u00edns, ok \u00fev\u00e1 af bl\u00f3\u00f0 okb\u00faa um vegliga eptir fornri si\u00f0venju, l\u00e9t leggja l\u00edkit \u00ed\u00feann vagn, er Haraldr konungr haf\u00f0i til orrostu. Okeptir \u00feat l\u00e9t hann kasta mikinn haug ok l\u00e9t \u00fe\u00e1 l\u00edki hansaka \u00ed \u00feeim vagni, \u00e1 \u00feeim hesti, er Haraldr konungr haf\u00f0itil orrostu ok l\u00e9t sv\u00e1 aka \u00ed hauginn, ok s\u00ed\u00f0an var s\u00e1hestr drepinn. Ok \u00fe\u00e1 l\u00e9t Hringr konungr taka \u00feanns\u00f6\u00f0ul, er hann sj\u00e1lfr haf\u00f0i ri\u00f0it \u00ed, ok gaf \u00feann Haraldikonungi, fr\u00e6nda s\u00ednum, ok ba\u00f0 hann gera hv\u00e1rt, er hannvildi, r\u00ed\u00f0a til Valhallar e\u00f0a aka. Ok \u00fe\u00e1 l\u00e9t hann gera \u00fearmikla veizlu ok veita \u00fatfer\u00f0 Haralds konungs, fr\u00e6ndas\u00edns. Ok \u00e1\u00f0r en haugrinn v\u00e6ri aptr lokinn, \u00fe\u00e1 bi\u00f0rHringr konungr til ganga allt st\u00f3rmenni ok alla kappa,er vi\u00f0 v\u00e1ru staddir, at kasta \u00ed hauginn st\u00f3rum hringumok g\u00f3\u00f0um v\u00e1pnum til s\u00e6mdar Haraldi konungi hildit\u00f6nn.Ok eptir \u00feat var aptr byrg\u00f0r haugrinn vandliga."}}