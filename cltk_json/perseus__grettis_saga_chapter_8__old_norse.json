{"originalTitle": "Grettis_Saga_Chapter_8", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Grettis_Saga_Chapter_8", "text": {"0": "\u00deeir \u00d6nundur og \u00c1smundur l\u00e9tu \u00ed haf er \u00feeir voru b\u00fanir og    h\u00f6f\u00f0u samflota.    \u00de\u00e1 kva\u00f0 \u00d6nundur \u00feetta:\u00de\u00f3tti eg h\u00e6fr a\u00f0 Hrottahreggvindi fyrr seggjum,\u00fe\u00e1 er geirhr\u00ed\u00f0ar gn\u00fa\u00f0igrand hvasst, Og S\u00fagandi.N\u00fa ver\u00f0r \u00e1 sk\u00e6 skor\u00f0u,sk\u00e1ldi s\u00edgr, a\u00f0 st\u00edga\u00fat me\u00f0 einum f\u00e6ti\u00cdslands \u00e1 vit, \u00fev\u00edsa.    \u00deeir h\u00f6f\u00f0u \u00fativist har\u00f0a og ve\u00f0ur \u00fever mj\u00f6g af su\u00f0ri. Bar \u00fe\u00e1    nor\u00f0ur \u00ed haf. \u00deeir fundu \u00cdsland og voru \u00fe\u00e1 komnir fyrir    nor\u00f0an Langanes er \u00feeir kenndust vi\u00f0. \u00de\u00e1 var svo skammt \u00ed    milli \u00feeirra a\u00f0 \u00feeir t\u00f6lu\u00f0ust vi\u00f0. Sag\u00f0i \u00c1smundur a\u00f0 \u00feeir    mundu sigla til Eyjafjar\u00f0ar og \u00fev\u00ed j\u00e1tu\u00f0u hvorirtveggju.    Beittu \u00feeir \u00fe\u00e1 undir landi\u00f0. \u00de\u00e1 t\u00f3k ve\u00f0ri\u00f0 a\u00f0 styrma af    landsu\u00f0ri. En er \u00feeir \u00d6nundur l\u00f6g\u00f0u \u00ed nau\u00f0beitu \u00fe\u00e1 lestist    r\u00e1in. Felldu \u00feeir \u00fe\u00e1 segli\u00f0 og \u00ed \u00fev\u00ed rak \u00fe\u00e1 til hafs undan.    \u00c1smundur komst undir Hr\u00edsey og bei\u00f0 til \u00feess er honum byrja\u00f0i    inn \u00e1 Eyjafj\u00f6r\u00f0. Honum gaf Helgi hinn magri Kr\u00e6klingahl\u00ed\u00f0    alla. Hann bj\u00f3 a\u00f0 Gler\u00e1 hinni sy\u00f0ri.    \u00c1sgr\u00edmur br\u00f3\u00f0ir hans kom \u00fat nokkurum vetrum s\u00ed\u00f0ar. Hann bj\u00f3    a\u00f0 Gler\u00e1 hinni nyr\u00f0ri. Hann var fa\u00f0ir Elli\u00f0a-Gr\u00edms, f\u00f6\u00f0ur    \u00c1sgr\u00edms."}}