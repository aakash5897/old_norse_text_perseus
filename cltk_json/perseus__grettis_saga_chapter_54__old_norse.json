{"originalTitle": "Grettis_Saga_Chapter_54", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Grettis_Saga_Chapter_54", "text": {"0": "Grettir f\u00f3r \u00far Tungu upp til Haukadals og \u00fea\u00f0an nor\u00f0ur \u00e1 Kj\u00f6l    og haf\u00f0ist \u00fear vi\u00f0 um sumari\u00f0 lengi og var n\u00fa eigi traust a\u00f0    hann t\u00e6ki eigi af m\u00f6nnum pl\u00f6gg s\u00edn, \u00feeim sem f\u00f3ru nor\u00f0ur e\u00f0a    nor\u00f0an um Kj\u00f6linn, \u00fev\u00ed a\u00f0 honum var\u00f0 illt til f\u00e9fanga.    \u00dea\u00f0 var einn dag a\u00f0 Grettir var jafnan nor\u00f0ur \u00e1    D\u00fafunefsskei\u00f0i a\u00f0 hann s\u00e1 a\u00f0 ma\u00f0ur rei\u00f0 nor\u00f0an eftir Kilinum.    S\u00e1 var mikill \u00e1 baki og haf\u00f0i g\u00f3\u00f0an hest og beisl h\u00e1seymt,    vel turna\u00f0. Annan hest haf\u00f0i hann \u00ed taumi og \u00e1 t\u00f6skur. \u00deessi    ma\u00f0ur haf\u00f0i s\u00ed\u00f0an hatt \u00e1 h\u00f6f\u00f0i og s\u00e1 \u00f3gl\u00f6ggt \u00ed andlit honum.    Grettir leist vel \u00e1 hestinn og \u00feing hans og f\u00f3r til m\u00f3ts vi\u00f0    hann og heilsa\u00f0i honum og spur\u00f0i hann a\u00f0 nafni en hann kva\u00f0st    Loftur heita \"veit eg hva\u00f0 \u00fe\u00fa heitir,\" segir hann, \"\u00fe\u00fa munt    vera Grettir hinn sterki \u00c1smundarson e\u00f0a hvert viltu fara?\"    \"Ekki hefi eg sta\u00f0nefnt um \u00fea\u00f0,\" segir Grettir, \"en \u00fea\u00f0 er    erindi mitt a\u00f0 vita ef \u00fe\u00fa vilt af leggja nokkurt plagg af \u00fev\u00ed    sem \u00fe\u00fa fer\u00f0 me\u00f0.\"    Loftur svarar: \"\u00dev\u00ed mun eg f\u00e1 \u00fe\u00e9r \u00fea\u00f0 sem eg \u00e1 e\u00f0a hva\u00f0 viltu    vi\u00f0 gefa?\"    Grettir svarar: \"Hefir \u00fe\u00fa eigi spurt \u00fea\u00f0 a\u00f0 eg legg ekki f\u00e9 \u00ed    m\u00f3ti og s\u00fdnist \u00fe\u00f3 \u00fea\u00f0 flestum a\u00f0 eg f\u00e1i \u00fea\u00f0 sem eg vil?\"    Loftur m\u00e6lti: \"Bj\u00f3\u00f0 \u00fe\u00fa \u00feeim \u00feessa kosti er \u00fe\u00e9r \u00feykja g\u00f3\u00f0ir.    En ekki vil eg svo l\u00e1ta \u00fea\u00f0 er eg \u00e1 og fari hvorir sinn veg\"    og rei\u00f0 fram hj\u00e1 Gretti og keyr\u00f0i hestinn.    Grettir m\u00e6lti: \"Ekki munum vi\u00f0 svo skj\u00f3tt skilja\" og \u00fereif \u00ed    taumana \u00e1 hesti Lofts fyrir framan hendur honum og h\u00e9lt b\u00e1\u00f0um    h\u00f6ndum.    Loftur m\u00e6lti: \"Far \u00fe\u00fa veg \u00feinn. Ekki f\u00e6r\u00f0 \u00fe\u00fa af m\u00e9r ef eg get    \u00e1 haldi\u00f0.\"    \"\u00dea\u00f0 mun n\u00fa reynt ver\u00f0a,\" segir Grettir.    Loftur seildist ni\u00f0ur me\u00f0 kinnle\u00f0runum og t\u00f3k taumana milli    hringanna og handa Grettis, heimtandi svo fast a\u00f0 hendur    Grettis hrukku ni\u00f0ur eftir taumunum \u00fear til sem hann dr\u00f3 af    honum allt beisli\u00f0.    Grettir leit eftir \u00ed l\u00f3fana og s\u00e1 a\u00f0 \u00feessi ma\u00f0ur mundi hafa    afl \u00ed krummum heldur en eigi og leit eftir honum og m\u00e6lti:    \"Hvert \u00e6tlar \u00fe\u00fa n\u00fa a\u00f0 fara?\"    Loftur svarar og kva\u00f0:\u00c6tla eg hreggs\u00ed hrunketilsteypi ni\u00f0rfr\u00e1 st\u00f3rfrerum.\u00dear m\u00e1 h\u00e6ngrhitta grundarl\u00edtinn steinog land hnefa.    Grettir m\u00e6lti: \"Eigi er v\u00edst a\u00f0 leita eftir bygg\u00f0um \u00fe\u00ednum ef    \u00fe\u00fa segir eigi lj\u00f3sara.\"    Hann m\u00e6lti \u00fe\u00e1 og kva\u00f0:Erat m\u00e9r d\u00e6lta\u00f0 dylja \u00feigef \u00fe\u00fa viltvitja \u00feanga\u00f0.\u00dea\u00f0 er \u00far bygg\u00f0Borgfir\u00f0inga\u00fear er Ballj\u00f6kulbragnar kalla.    S\u00ed\u00f0an skildu \u00feeir. S\u00e9r Grettir \u00fe\u00e1 a\u00f0 hann hefir ekki afl vi\u00f0    \u00feessum manni. \u00de\u00e1 kva\u00f0 Grettir v\u00edsu:M\u00e9r st\u00f3\u00f0 m\u00e1lma sk\u00fararmundangs hvatr og Atli,staddr vildi eg svo sjaldan,snarr Illugi fjarri\u00fe\u00e1 er \u00f3f\u00e6linn \u00f3larendr dr\u00f3 m\u00e9r \u00far hendi,br\u00fa\u00f0r str\u00fdkr horsk, ef hr\u00e6\u00f0umk,hvarma, Loftr hinn armi.    Eftir \u00feetta f\u00f3r Grettir su\u00f0ur af Kilinum og rei\u00f0 til Hjalla    og fann Skafta og beiddi hann \u00e1sj\u00e1r.    Skafti svarar: \"\u00dea\u00f0 er m\u00e9r sagt a\u00f0 \u00fe\u00fa farir heldur \u00f3spaklega    og gr\u00edpir fyrir m\u00f6nnum g\u00f3ss sitt og samir \u00fe\u00e9r \u00fea\u00f0 illa, svo    st\u00f3r\u00e6ttu\u00f0um manni. N\u00fa v\u00e6ri allt betur um a\u00f0 tala ef \u00fe\u00fa r\u00e6ndir    eigi. En me\u00f0 \u00fev\u00ed a\u00f0 eg skal heita l\u00f6gma\u00f0ur \u00ed landinu \u00fe\u00e1    stendur m\u00e9r eigi a\u00f0 taka vi\u00f0 \u00fatleg\u00f0arm\u00f6nnum og brj\u00f3ta svo    l\u00f6gin. Eg vil a\u00f0 \u00fe\u00fa leitir \u00feanga\u00f0 nokkur a\u00f0 \u00fe\u00fa \u00feyrftir eigi    a\u00f0 leggjast \u00e1 f\u00e9 manna.\"    Grettir kva\u00f0st \u00fea\u00f0 gjarna vildu en sag\u00f0i \u00fe\u00f3 a\u00f0 hann \u00fe\u00f3ttist    varla einn saman vera mega fyrir myrkf\u00e6lni.    Skafti kva\u00f0 hann ekki \u00fev\u00ed einu mundu mega vi\u00f0 hl\u00edta er honum    \u00fe\u00e6tti best \"og tr\u00fa \u00fe\u00fa \u00f6ngum svo vel a\u00f0 \u00fe\u00e9r ver\u00f0i svo sem \u00ed    Vestfj\u00f6r\u00f0um. Hefir \u00fea\u00f0 m\u00f6rgum a\u00f0 bana or\u00f0i\u00f0 a\u00f0 hann hefir    oftryggur veri\u00f0.\"    Grettir \u00feakka\u00f0i honum fyrir heilr\u00e6\u00f0i s\u00edn og sneri aftur til    Borgarfjar\u00f0ar um hausti\u00f0 og fann Gr\u00edm \u00de\u00f3rhallsson vin sinn og    sag\u00f0i till\u00f6gur Skafta. Gr\u00edmur ba\u00f0 hann fara nor\u00f0ur til    Fiskivatna \u00e1 Arnarvatnshei\u00f0i og svo ger\u00f0i hann."}}