{"originalTitle": "Beowulf_Xli", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Xli", "text": {"0": "XLIW\u00e6s s\u012bo sw\u0101tswa\u00f0u  Sw[\u0113]ona ond G\u0113ata,w\u00e6lr\u01e3s weora  w\u012bde ges\u0233ne,h\u016b \u00f0\u0101 folc mid him  f\u01e3h\u00f0e t\u014dwehton.Gew\u0101t him \u00f0\u0101 se g\u014dda  mid his g\u00e6delingum,fr\u014dd felage\u014dmor  f\u00e6sten s\u0113cean,eorl Ongen\u00fe\u012bo  ufor oncirde;h\u00e6fde Higel\u0101ces  hilde gefr\u016bnen,wlonces w\u012bgcr\u00e6ft;  wi\u00f0res ne tr\u016bwode,\u00fe\u00e6t h\u0113 s\u01e3mannum  onsacan mihte,hea\u00f0ol\u012b\u00f0endum  hord forstandan,bearn ond br\u0233de;  b\u0113ah eft \u00feonaneald under eor\u00f0weall.  \u00fe\u0101 w\u00e6s \u01e3ht bodenSw\u0113ona l\u0113odum,  segn Higel\u0101ce[s]freo\u00f0wong \u00feone  for\u00f0 ofer\u0113odon,sy\u00f0\u00f0an Hr\u0113\u00f0lingas  t\u014d hagan \u00ferungon.\u00fe\u01e3r wear\u00f0 Ongen\u00f0iow  ecgum sweorda,blondenfexa  on bid wrecen,\u00fe\u00e6t se \u00fe\u0113odcyning  \u00f0afian sceoldeEafores \u0101nne d\u014dm.  Hyne yrringaWulf Wonr\u0113ding  w\u01e3pne ger\u01e3hte,\u00fe\u00e6t him for swenge  sw\u0101t \u01e3drum sprongfor\u00f0 under fexe.  N\u00e6s h\u0113 forht sw\u0101 \u00f0\u0113h,gomela Scilfing,  ac forgeald hra\u00f0ewyrsan wrixle  w\u00e6lhlem \u00feone,sy\u00f0\u00f0an \u00f0\u0113odcyning  \u00feyder oncirde.Ne meahte se snella  sunu Wonr\u0113desealdum ceorle  ondslyht giofan,ac h\u0113 him on h\u0113afde  helm \u01e3r gescer,\u00fe\u00e6t h\u0113 bl\u014dde f\u0101h  b\u016bgan sceolde,f\u0113oll on foldan;  n\u00e6s h\u0113 f\u01e3ge \u00fe\u0101 g\u012bt,ac h\u0113 hyne gewyrpte,  \u00fe\u0113ah \u00f0e him wund hrine.L\u0113t se hearda  Higel\u0101ces \u00feegnbr\u0101d[n]e m\u0113ce,  \u00fe\u0101 his br\u014d\u00f0or l\u00e6g,ealdsweord eotonisc  entiscne helmbrecan ofer bordweal;  \u00f0\u0101 geb\u0113ah cyning,folces hyrde,  w\u00e6s in feorh dropen.\u00d0\u0101 w\u01e3ron monige,  \u00fe\u0113 his m\u01e3g wri\u00f0on,ricone \u0101r\u01e3rdon,  \u00f0\u0101 him ger\u0233med wear\u00f0,\u00fe\u00e6t h\u012be w\u00e6lst\u014dwe  wealdan m\u014dston.\u00feenden r\u0113afode  rinc \u014d\u00f0erne,nam on Ongen\u00f0\u012bo  \u012brenbyrnan,heard swyrd hilted,  ond his helm somod;h\u0101res hyrste  Higel\u0101ce b\u00e6r.H\u0113 \u00f0\uff08\u0101m) fr\u00e6twum f\u0113ng  ond him f\u00e6gre geh\u0113tl\u0113ana (mid) l\u0113odum,  ond gel\u01e3ste sw\u0101;geald \u00feone g\u016b\u00f0r\u01e3s  G\u0113ata dryhten,Hr\u0113\u00f0les eafora,  \u00fe\u0101 h\u0113 t\u014d h\u0101m bec\u014dm,Iofore ond Wulfe  mid oferm\u0101\u00f0mum,sealde hiora gehw\u00e6\u00f0rum  hund \u00fe\u016bsendalandes ond locenra b\u0113aga,--  ne \u00f0orfte him \u00f0\u0101 l\u0113an o\u00f0w\u012btanmon on middangearde,  sy\u00f0\u00f0a[n] h\u012be \u00f0\u0101 m\u01e3r\u00f0a gesl\u014dgon;ond \u00f0\u0101 Iofore forgeaf  \u0101ngan dohtor,h\u0101mweor\u00f0unge,  hyldo t\u014d wedde.\u00fe\u00e6t ys s\u012bo f\u01e3h\u00f0o  ond se f\u0113ondscipe,w\u00e6ln\u012b\u00f0 wera,  \u00f0\u00e6s \u00f0e ic [w\u0113n] hafo,\u00fe\u0113 \u016bs s\u0113cea\u00f0 t\u014d  Sw\u0113ona l\u0113oda,sy\u00f0\u00f0an h\u012be gefricgea\u00f0  fr\u0113an \u016bserneealdorl\u0113asne,  \u00feone \u00f0e \u01e3r geh\u0113oldwi\u00f0 hettendum  hord ond r\u012bce,\u00e6fter h\u00e6le\u00f0a hryre,  hwate S\u01e3-G\u0113atas,folcr\u0113d fremede,  o\u00f0\u00f0e fur\u00f0ur g\u0113neorlscipe efnde.--  N\u016b is ofost betost,\u00fe\u00e6t w\u0113 \u00fe\u0113odcyning  \u00fe\u01e3r sc\u0113awian,ond \u00feone gebringan,  \u00fe\u0113 \u016bs b\u0113agas geaf,on \u0101df\u00e6re.  Ne scel \u0101nes hw\u00e6tmeltan mid \u00fe\u0101m m\u014ddigan,  ac \u00fe\u01e3r is m\u0101\u00f0ma hord,gold unr\u012bme  grimme gec\u0113a(po)d,ond n\u016b \u00e6t s\u012b\u00f0estan  sylfes f\u0113oreb\u0113agas (geboh)te;  \u00fe\u0101 sceall brond fretan,\u01e3led \u00feeccean,--  nalles eorl weganm\u0101\u00f0\u00f0um t\u014d gemyndum,  n\u0113 m\u00e6g\u00f0 sc\u0233nehabban on healse  hringweor\u00f0unge,ac sceal ge\u014dmorm\u014dd,  golde ber\u0113afodoft nalles \u01e3ne  elland tredan,n\u016b se herew\u012bsa  hleahtor \u0101legde,gamen ond gl\u0113odr\u0113am.  For\u00f0on sceall g\u0101r wesanmonig morgenceald  mundum bewunden,h\u00e6fen on handa,  nalles hearpan sw\u0113gw\u012bgend weccean,  ac se wonna hrefnf\u016bs ofer f\u01e3gum  fela reordian,earne secgan,  h\u016b him \u00e6t \u01e3te sp\u0113ow,\u00feenden h\u0113 wi\u00f0 wulf[e]  w\u00e6l r\u0113afode.'Sw\u0101 se secg hwata  secggende w\u00e6sl\u0101\u00f0ra spella;  h\u0113 ne l\u0113ag felawyrda n\u0113 worda.  Weorod eall \u0101r\u0101s;\u0113odon unbl\u012b\u00f0e  under Earnan\u00e6s,wollent\u0113are  wundur sc\u0113awian.Fundon \u00f0\u0101 on sande  s\u0101wull\u0113asnehlimbed healdan  \u00feone \u00fee him hringas geaf\u01e3rran m\u01e3lum;  \u00fe\u0101 w\u00e6s ended\u00e6gg\u014ddum gegongen,  \u00fe\u00e6t se g\u016b\u00f0cyning,Wedra \u00fe\u0113oden  wundord\u0113a\u00f0e swealt.\u01e2r h\u012b \u00fe\u01e3r ges\u0113gan  syll\u012bcran wiht,wyrm on wonge  wi\u00f0err\u00e6htes \u00fe\u01e3rl\u0101\u00f0ne licgean;  w\u00e6s se l\u0113gdracagriml\u012bc gry(ref\u0101h)  gl\u0113dum besw\u01e3led;s\u0113 w\u00e6s f\u012bftiges  f\u014dtgemearceslang on legere;  lyftwynne h\u0113oldnihtes hw\u012blum,  ny\u00f0er eft gew\u0101tdennes n\u012bosian;  w\u00e6s \u00f0\u0101 d\u0113a\u00f0e f\u00e6st,h\u00e6fde eor\u00f0scrafa  ende genyttod.Him big st\u014ddan  bunan ond orcas,discas l\u0101gon  ond d\u0233re swyrd,\u014dmige \u00feurhetone,  sw\u0101 h\u012be wi\u00f0 eor\u00f0an f\u00e6\u00f0m\u00fe\u016bsend wintra  \u00fe\u01e3r eardodon;\u00feonne w\u00e6s \u00fe\u00e6t yrfe  \u0113acencr\u00e6ftig,i\u016bmonna gold  galdre bewunden,\u00fe\u00e6t \u00f0\u0101m hringsele  hr\u012bnan ne m\u014dstegumena \u01e3nig,  nefne God sylfa,sigora S\u014d\u00f0cyning  sealde \u00fe\u0101m \u00f0e h\u0113 wolde--h\u0113 is manna gehyld--  hord openian,efne sw\u0101 hwylcum manna,  sw\u0101 him gemet \u00f0\u016bhte."}}