{"originalTitle": "\u00deorsteins_\u00de\u00e1ttr_B\u00e6jarmagns_Chapter_4", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00deorsteins_\u00de\u00e1ttr_B\u00e6jarmagns_Chapter_4", "text": {"0": "\u00deat var eitt kv\u00f6ld, at \u00feeir ur\u00f0u varir vi\u00f0 land. K\u00f6stu\u00f0u\u00feeir n\u00fa akkerum ok l\u00e1gu \u00fear um n\u00f3ttina. Ummorguninn var gott ve\u00f0r ok s\u00f3lskin fagrt. V\u00e1ru \u00feeir\u00fe\u00e1 komnir \u00e1 einn fj\u00f6r\u00f0 langan, ok sj\u00e1 \u00feeir \u00fear hl\u00ed\u00f0irfagrar ok sk\u00f3ga. Engi ma\u00f0r var s\u00e1 innanbor\u00f0s, at \u00feettaland \u00feekkti. Ekki s\u00e1u \u00feeir kvikt, hv\u00e1rki d\u00fdr n\u00e9 fugla.Reistu \u00feeir n\u00fa tjald \u00e1 landi ok bjuggust vel um. Atmorgni m\u00e6lti \u00deorsteinn til sinna manna: \"Ek vil geray\u00f0r kunnigt um \u00e6tlan m\u00edna. \u00de\u00e9r skulu\u00f0 b\u00ed\u00f0a m\u00edn h\u00e9rsex n\u00e6tr. \u00c6tla ek m\u00e9r at kanna land \u00feetta.\" \u00deeim\u00fe\u00f3tti mikit fyrir \u00fev\u00ed ok vilja me\u00f0 honum fara, en \u00deorsteinnvill \u00feat eigi, \"ok ef ek kem eigi aptr, \u00e1\u00f0rsjau s\u00f3lir eru af himni,\" segir hann, \"\u00fe\u00e1 skulu\u00f0 \u00fe\u00e9rsigla heim ok segja sv\u00e1 \u00d3l\u00e1fi konungi, at m\u00e9r munekki au\u00f0it ver\u00f0a aptr at koma.\" Gengu \u00feeir \u00fe\u00e1 me\u00f0 honumupp \u00e1 sk\u00f3ginn. \u00dev\u00ed n\u00e6st hvarf hann \u00feeim, ok f\u00f3ru\u00feeir aptr til skips ok breyttu eptir \u00fev\u00ed, sem \u00deorsteinnbau\u00f0 \u00feeim.N\u00fa er at segja af \u00deorsteini, at allan \u00feann dag gengrhann um m\u00f6rkina ok ver\u00f0r vi\u00f0 ekki varr. En at \u00e1li\u00f0numdegi kemr hann \u00e1 eina braut brei\u00f0a. Hann gekkeptir brautinni, \u00feangat til at aptna\u00f0i. Gekk hann \u00fe\u00e1brott af brautinni ok v\u00edkr at einni st\u00f3rri eik ok st\u00edgrupp \u00ed hana. Var \u00fear n\u00f3g r\u00fam \u00ed at liggja. Sefr hann\u00fear um n\u00f3ttina. En er s\u00f3lin kom upp, heyrir hanndunur miklar ok manna m\u00e1l. S\u00e1 hann \u00fe\u00e1, hvar margirmenn r\u00ed\u00f0a. \u00deeir v\u00e1ru tveir ok tuttugu. \u00de\u00e1 bar sv\u00e1 skj\u00f3ttum fram. Undra\u00f0ist \u00deorsteinn mj\u00f6k v\u00f6xt \u00feeira. Haf\u00f0ihann eigi s\u00e9t jafnst\u00f3ra menn fyrr. \u00deorsteinn kl\u00e6\u00f0ir sik.L\u00ed\u00f0r n\u00fa morgininn til \u00feess, at s\u00f3l er komin \u00ed landsu\u00f0r."}}