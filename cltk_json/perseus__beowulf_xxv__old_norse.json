{"originalTitle": "Beowulf_Xxv", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Xxv", "text": {"0": "XXVo\u00f0 \u00fe\u00e6t him on innan  oferhygda d\u01e3lweaxe\u00f0 ond wr\u012bda\u00f0;  \u00feonne se weard swefe\u00f0,s\u0101wele hyrde;  bi\u00f0 se sl\u01e3p t\u014d f\u00e6st,bisgum gebunden,  bona sw\u012b\u00f0e n\u0113ah,s\u0113 \u00fee of fl\u0101nbogan  fyrenum sc\u0113ote\u00f0.\u00feonne bi\u00f0 on hre\u00fere  under helm drepenbiteran str\u01e3le  -- him bebeorgan ne con --,w\u014dm wundorbebodum  wergan g\u0101stes;\u00feince\u00f0 him t\u014d l\u0233tel,  \u00fe\u00e6t h\u0113 lange h\u0113old,g\u0233tsa\u00f0 gromh\u0233dig,  nallas on gylp sele\u00f0f\u01e3tte b\u0113agas,  ond h\u0113 \u00fe\u0101 for\u00f0gesceaftforgyte\u00f0 ond forg\u00e6yme\u00f0,  \u00fe\u00e6s \u00fee him \u01e3r God sealde,wuldres Waldend,  weor\u00f0mynda d\u01e3l.Hit on endest\u00e6f  eft gelimpe\u00f0,\u00fe\u00e6t se l\u012bchoma  l\u01e3ne gedr\u0113ose\u00f0,f\u01e3ge gefealle\u00f0;  f\u0113h\u00f0 \u014d\u00feer t\u014d,s\u0113 \u00fee unmurnl\u012bce  m\u0101dmas d\u01e3le\u00fe,eorles \u01e3rgestr\u0113on,  egesan ne g\u0233me\u00f0.Bebeorh \u00fe\u0113 \u00f0one bealon\u012b\u00f0,  B\u0113owulf l\u0113ofa,secg[a] betsta,  ond \u00fe\u0113 \u00fe\u00e6t s\u0113lre gec\u0113os,\u0113ce r\u01e3das;  oferh\u0233da ne g\u0233m,m\u01e3re cempa!  N\u016b is \u00fe\u012bnes m\u00e6gnes bl\u01e3d\u0101ne hw\u012ble;  eft s\u014dna bi\u00f0,\u00fe\u00e6t \u00feec \u0101dl o\u00f0\u00f0e ecg  eafo\u00fees getw\u01e3fe\u00f0,o\u00f0\u00f0e f\u0233res feng,  o\u00f0\u00f0e fl\u014ddes wylm,o\u00f0\u00f0e gripe m\u0113ces,  o\u00f0\u00f0e g\u0101res fliht,o\u00f0\u00f0e atol yldo;  o\u00f0\u00f0e \u0113agena bearhtmforsite\u00f0 ond forsworce\u00f0;  semninga bi\u00f0,\u00fe\u00e6t \u00f0ec, dryhtguma,  d\u0113a\u00f0 ofersw\u0233\u00f0e\u00f0.Sw\u0101 ic Hring-Dena  hund miss\u0113raw\u0113old under wolcnum  ond hig wigge bel\u0113acmanigum m\u01e3g\u00fea  geond \u00feysne middangeard,\u00e6scum ond ecgum,  \u00fe\u00e6t ic m\u0113 \u01e3nigneunder swegles begong  gesacan ne tealde.Hw\u00e6t, m\u0113 \u00fe\u00e6s on \u0113\u00fele  edwenden cw\u014dm,gyrn \u00e6fter gomene,  seo\u00fe\u00f0an Grendel wear\u00f0,ealdgewinna,  ingenga m\u012bn;ic \u00fe\u01e3re s\u014dcne  sing\u0101les w\u00e6gm\u014ddceare micle,  \u00fe\u00e6s sig Metode \u00feanc,\u0113cean Dryhtne,  \u00fe\u00e6s \u00f0e ic on aldre geb\u0101d,\u00fe\u00e6t ic on \u00feone hafelan  heorodr\u0113origneofer eald gewin  \u0113agum starige!G\u0101 n\u016b t\u014d setle,  symbelwynne dr\u0113ohw\u012bggeweor\u00fead;  unc sceal worn felam\u0101\u00fema gem\u01e3nra,  si\u00fe\u00f0an morgen bi\u00f0.'G\u0113at w\u00e6s gl\u00e6dm\u014dd,  g\u0113ong s\u014dna t\u014d,set]es n\u0113osan,  sw\u0101 se snottra heht.\u00fe\u0101 w\u00e6s eft sw\u0101 \u01e3r  ellenr\u014dfum,fletsittendum  f\u00e6gere gereordedn\u012bowan stefne.--  Nihthelm geswearcdeorc ofer dryhtgumum.  Dugu\u00f0 eal \u0101r\u0101s;wolde blondenfeax  beddes n\u0113osan,gamela Scylding.  G\u0113at unigmetes w\u0113l,r\u014dfne randwigan  restan lyste;s\u014dna him sele\u00feegn  s\u012b\u00f0es w\u0113rgum,feorrancundum  for\u00f0 w\u012bsade,s\u0113 for andrysnum  ealle beweotede\u00feegnes \u00feearfe,  swylce \u00fe\u0233 d\u014dgorehea\u00feol\u012b\u00f0ende  habban scoldon.Reste hine \u00fe\u0101 r\u016bmheort;  reced hl\u012buadeg\u0113ap ond goldf\u0101h;  g\u00e6st inne sw\u00e6f,o\u00fe \u00fe\u00e6t hrefn blaca  heofones wynnebl\u012b\u00f0heort bodode.  \u00d0\u0101 c\u014dm beorht scacan[sc\u012bma ofer sceadwa];  sca\u00fean \u014dnetton,w\u01e3ron \u00e6\u00feelingas  eft t\u014d l\u0113odumf\u016bse t\u014d farenne;  wolde feor \u00feanoncuma collenferh\u00f0  c\u0113oles n\u0113osan.Heht \u00fe\u0101 se hearda  Hrunting beransunu Ecgl\u0101fes,  heht his sweord niman,l\u0113ofl\u012bc \u012bren; --  s\u00e6gde him \u00fe\u00e6s l\u0113anes \u00feanc,cw\u00e6\u00f0 h\u0113 \u00feone g\u016b\u00f0wine  g\u014ddne tealde,w\u012bgcr\u00e6ftigne,  nales wordum l\u014dgm\u0113ces ecge;  \u00fe\u00e6t w\u00e6s m\u014ddig secg.--Ond \u00fe\u0101 si\u00f0frome,  searwum gearwew\u012bgend w\u01e3ron;  \u0113ode weor\u00f0 Denum\u00e6\u00feeling t\u00f0o yppan,  \u00fe\u01e3r se \u014d\u00feer w\u00e6s,h\u00e6le hilded\u0113or  Hr\u014d\u00f0g\u0101r gr\u0113tte."}}