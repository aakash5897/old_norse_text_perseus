{"originalTitle": "Vi\u00f0b\u00e6tir_(Additional_Small_Texts)_Chapter_4", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Vi\u00f0b\u00e6tir_(Additional_Small_Texts)_Chapter_4", "text": {"0": "En er Eirekr norr\u00e6ni ok hans f\u00f6runautr h\u00f6f\u00f0u hlaupit \u00edmunn drekanum, \u00fe\u00e1 \u00fe\u00f3tti \u00feeim sem \u00feeir v\u00e6\u00f0i reyk, ok er \u00feeirli\u00f0u \u00f3r \u00feeim reyk, \u00fe\u00e1 s\u00e1 \u00feeir fagrt land, gr\u00f6sin hv\u00edt sem purpurivi\u00f0 s\u00e6tum ilm ok miklum bl\u00f3ma, ok flutu hunangsl\u00e6kir umalla vegu landsins. \u00deetta land var langt ok sl\u00e9tt. S\u00f3lskin var\u00fear, sv\u00e1 at aldri var \u00fear myrkt ok aldri bar skugga \u00e1. Lognvar \u00fear \u00ed lopti, en l\u00edtill vindr \u00e1 j\u00f6r\u00f0u, til \u00feess at \u00fe\u00e1 kenndiinn s\u00e6ta ilm heldr en \u00e1\u00f0r. \u00deeir gengu mj\u00f6k lengi ok hug\u00f0uat, ef \u00feeir s\u00e6i \u00fear nokkurar bygg\u00f0ir e\u00f0a heru\u00f0 e\u00f0a m\u00e6tti \u00feeirvita, hversu v\u00edtt at v\u00e6ri land \u00feetta. S\u00e1 \u00feeir \u00fe\u00e1 \u00fev\u00ed l\u00edkast semst\u00f6pull v\u00e6ri ok hengi \u00ed loptinu ok engir st\u00f3lpar undir. \u00deeirn\u00e1lgast \u00feangat. \u00dear s\u00e1 \u00feeir, at hekk \u00e1 turn \u00ed loptinu \u00e1 engumst\u00f3lpum. Sunnan vi\u00f0 turninn st\u00f3\u00f0 stigi. \u00deeir undru\u00f0ust mj\u00f6k\u00feenna krapt ok \u00fe\u00f3tti \u00feetta kynligt. Gengu s\u00ed\u00f0an upp \u00ed stigannok k\u00f3mu \u00ed turninn. \u00deeir s\u00e1 hann inum fegrstum gu\u00f0vefjarpellum b\u00fainn. \u00dear st\u00f3\u00f0 bor\u00f0 b\u00fait fagrt, ok st\u00f3\u00f0 \u00e1 silfrdiskr.\u00c1 honum v\u00e1ru alls konar kr\u00e1sir, ok hann var hla\u00f0inn af hv\u00edtubrau\u00f0i me\u00f0 s\u00e6tum ilm. Kanna var \u00fear sett me\u00f0 gulli ok gimsteinum.Kaleikr var \u00fear fullr af v\u00edni. Rekkjur v\u00e1ru \u00fear velb\u00fanar ok breiddar gullofnum kl\u00e6\u00f0um ok gu\u00f0vefjar pellum.\u00de\u00e1 m\u00e6lti Eirekr: \"S\u00e9 h\u00e9r \u00d3d\u00e1insakr, er v\u00e9r leita\u00f0um me\u00f0miklu erfi\u00f0i margan veg.\" \u00deeir lofu\u00f0u gu\u00f0 ok m\u00e6ltu: \"Mikiller gu\u00f0 ok g\u00f3\u00f0r, er hann l\u00e6tr okkr sl\u00edkt sj\u00e1.\" En eptir \u00feat neyttu\u00feeir f\u00e6\u00f0slu ok f\u00f3ru til svefns s\u00ed\u00f0an.En er Eirekr sofna\u00f0i, \u00fe\u00e1 vitra\u00f0ist honum ungr drengr, v\u00e6nnok bjartr. S\u00e1 m\u00e6lti vi\u00f0 hann: \"Mikil er sta\u00f0festi tr\u00faar \u00feinnar,Eirekr. Seg \u00fe\u00fa m\u00e9r, hversu \u00fe\u00e9r l\u00edzt land \u00feetta.\" Eirekr segir:\"\u00d3skavel, ok hverju landi l\u00edkar m\u00e9r \u00feetta betr, en hverr er\u00fe\u00fa, er vi\u00f0 mik m\u00e6lir? Ok skilr mikit okkra vizku, er \u00fe\u00fa kennirmik ok nefnir mik \u00e1 nafn, en ek veit eigi, hverr \u00fe\u00fa ert.\" \u00de\u00e1l\u00e9t inn ungi ma\u00f0r vi\u00f0 hann bl\u00ed\u00f0liga ok m\u00e6lti: \"Ek er engillgu\u00f0s ok einn af \u00feeim, er var\u00f0veita Parad\u00edsar hli\u00f0. Ek varn\u00e6r staddr, \u00fe\u00e1 er \u00fe\u00fa strengdir heit at fara su\u00f0r \u00ed heim at leita\u00d3d\u00e1insakrs. Eggja\u00f0a ek \u00feik at sigla til Miklagar\u00f0s, ok at gu\u00f0sforsj\u00e1 ok m\u00ednum vilja t\u00f3k \u00fe\u00fa sk\u00edrn, ok fyrir \u00fev\u00ed tel ek \u00feiks\u00e6lan, at \u00fe\u00fa hl\u00fdddir \u00ferifsamligum \u00e1minningum Grikkja konungsok r\u00e1\u00f0um ok t\u00f3kt innsigli af honum ok \u00fe\u00f3tt \u00feik \u00ed innihelgu J\u00f3rdan. En drottinn sendi mik til \u00fe\u00edn. Ek er var\u00f0haldsengill\u00feinn, ok ek hefi \u00fe\u00e9r hl\u00edft \u00e1 sj\u00f3 ok \u00e1 landi ok vi\u00f0 allrih\u00e1skasamligri fer\u00f0 ok var\u00f0veitt \u00feik vi\u00f0 \u00f6llum illum hlutum.En v\u00e9r erum eigi menn, heldr andar byggjandi \u00e1 himneskrif\u00f3strj\u00f6r\u00f0u. En s\u00e1 sta\u00f0r, er \u00fe\u00fa s\u00e9r h\u00e9r, er sem ey\u00f0im\u00f6rk til atjafna vi\u00f0 Paradisum, en skammt he\u00f0an er s\u00e1 sta\u00f0r, ok fellr\u00fea\u00f0an \u00e1 s\u00fa, er \u00fe\u00fa s\u00e1tt. \u00deangat skulu engir l\u00edfs koma, ok skulu\u00fear byggja andir r\u00e9ttl\u00e1tra manna. En s\u00e1 sta\u00f0r, er \u00fe\u00fa hefirhittan, heitir j\u00f6r\u00f0 lifandi manna. En \u00e1\u00f0r \u00fe\u00fa komt hingat,bau\u00f0 gu\u00f0 oss at vakta \u00feenna sta\u00f0 ok s\u00fdna \u00fe\u00e9r j\u00f6r\u00f0 lifandimanna me\u00f0 nokkurri mynd ok gera \u00fe\u00e9r veizlu ok launa \u00fe\u00e9rerfi\u00f0i \u00feitt.\" \u00de\u00e1 spur\u00f0i Eirekr engilinn: \"Hvar b\u00fdr \u00fe\u00fa?\" Engillinnsegir: \"V\u00e9r b\u00faum \u00e1 himni, \u00fear sem v\u00e9r sj\u00e1m andligan gu\u00f0,en fyrir nau\u00f0synja sakir eru v\u00e9r sendir \u00ed heiminn at veitam\u00f6nnum v\u00e1ra \u00fej\u00f3nustu, sem \u00fe\u00fa skalt eigi gruna. Eirekr m\u00e6lti:\"Hvat heldr upp \u00feessum st\u00f6pli, er m\u00e9r s\u00fdnist hanga \u00ed lopti?\"Engillinn segir: \"Einn saman gu\u00f0s kraptr heldr honum upp. Afsl\u00edkum t\u00e1knum skaltu eigi gruna, at gu\u00f0 skapa\u00f0i alla hluti afengu.\" Eirekr m\u00e6lti: \"Eigi skal ek \u00feat gruna.\" Engillin spur\u00f0iEirek: \"Hv\u00e1rt viltu h\u00e9r vera eptir e\u00f0a viltu aptr hverfa til\u00feinna \u00e1ttjar\u00f0a?\" Eirekr svarar: \"Aptr vil ek hverfa.\" Engillinnm\u00e6lti: \"Hv\u00ed viltu \u00feat?\" Eirekr segir: \"\u00dev\u00ed, at ek vil segjakunningjum m\u00ednum fr\u00e1 sl\u00edkum d\u00fdr\u00f0arverkum drottinsligs m\u00e1ttar,en ef ek kem eigi aptr, \u00fe\u00e1 munu \u00feeir \u00fev\u00ed tr\u00faa, at ek hafiillum dau\u00f0a d\u00e1it.\" Engillinn m\u00e6lti: \"\u00de\u00f3 at n\u00fa s\u00e9 go\u00f0abl\u00f3t \u00e1Nor\u00f0rl\u00f6ndum, \u00fe\u00e1 mun \u00fe\u00f3 koma s\u00fa t\u00ed\u00f0, at \u00feat f\u00f3lk mun leysastfr\u00e1 villu, ok mun gu\u00f0 kalla \u00feat til sinnar tr\u00faar. N\u00fa gef ek\u00fe\u00e9r leyfi til aptr at fara til \u00feinna \u00e6ttjar\u00f0a ok at segja \u00fe\u00ednumvinum fr\u00e1 gu\u00f0s miskunn, \u00feeiri sem \u00fe\u00fa s\u00e1tt ok heyr\u00f0ir, \u00fev\u00ed atskj\u00f3tara munu \u00feeir tr\u00faa gu\u00f0s erendi ok \u00f6llum hans bo\u00f0or\u00f0um,er \u00feeir heyra \u00fev\u00edl\u00edkar s\u00f6gur. Vertu opt \u00e1 b\u00e6num. Mun ek \u00fe\u00e1koma eptir \u00fe\u00e9r nokkurum vetrum s\u00ed\u00f0ar ok bera \u00f6nd \u00fe\u00edna \u00edfagna\u00f0 ok var\u00f0veita bein \u00fe\u00edn \u00ed \u00feeim sta\u00f0, sem \u00feau skulu d\u00f3msb\u00ed\u00f0a. Vertu h\u00e9r sex daga ok hv\u00edli\u00f0 ykkr ok taki\u00f0 s\u00ed\u00f0an lei\u00f0arnestok fari\u00f0 nor\u00f0r aptr s\u00ed\u00f0an.\" N\u00fa \u00fe\u00f3tti honum engillinnhverfa s\u00e9r at s\u00fdn. Eirekr ger\u00f0i alla hluti sem engillinn haf\u00f0ibo\u00f0it honum um \u00fearvist s\u00edna ok brottfer\u00f0."}}