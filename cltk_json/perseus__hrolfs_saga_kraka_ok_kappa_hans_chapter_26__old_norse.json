{"originalTitle": "Hr\u00f3lfs_Saga_Kraka_Ok_Kappa_Hans_Chapter_26", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Kraka_Ok_Kappa_Hans_Chapter_26", "text": {"0": "Eptir \u00feat hverfr Bj\u00f6rn \u00ed burt, ok veit engi, hvafaf honum ver\u00f0r. Ok er menn sakna Bj\u00f6rns, \u00fe\u00e1 er hansfarit at leita, ok finnst hann hvergi, sem l\u00edkligt er. Fr\u00e1\u00fev\u00ed er n\u00fa at segja, at f\u00e9 konungs er drepit ni\u00f0r athandam\u00e1li, ok einn gr\u00e1bj\u00f6rn leggst \u00e1 \u00feat, b\u00e6\u00f0i mikillok grimmligr.Eitt kveld berr \u00feat til, at karlsd\u00f3ttir s\u00e9r \u00feenna inngrimma bj\u00f6rn. Bj\u00f6rn ferr at henni ok l\u00e6tr allbl\u00edtt vi\u00f0hana. \u00cd \u00feessum birni \u00feykkist h\u00fan kenna augu Bj\u00f6rnskonungssonar, ok for\u00f0ast h\u00fan \u00feat l\u00edtt. D\u00fdrit gengr \u00fe\u00e1fr\u00e1 henni, en h\u00fan ferr eptir \u00fev\u00ed ok allt til \u00feess \u00feat kemrat helli nokkurum. Ok sem h\u00fan kemr at hellinum, \u00fe\u00e1er \u00fear ma\u00f0r fyrir ok heilsar Beru karlsd\u00f3ttur. H\u00fan kennir,at \u00feetta er Bj\u00f6rn Hringsson, ok ver\u00f0r \u00fear mikill fagna\u00f0arfundr.\u00dear eru \u00feau \u00ed hellinum um hr\u00ed\u00f0, \u00fev\u00ed at h\u00fanvildi ekki skiljast vi\u00f0 hann, \u00e1 me\u00f0an h\u00fan \u00e1 kost.Hann kallar henni \u00feat \u00f3s\u00e6miligt at vera \u00fear hj\u00e1 honum,\u00fev\u00ed at hann s\u00e9 d\u00fdr um daga, en ma\u00f0r um n\u00e6tr.Hringr konungr kemr n\u00fa heim \u00f3r herna\u00f0inum, oker honum sagt, hver t\u00ed\u00f0endi at til hafa borit, \u00e1 me\u00f0anhann hefir verit \u00ed burt, hvarf Bj\u00f6rns, sonar hans, ok\u00feat annat um \u00feat mikla d\u00fdr, sem komit v\u00e6ri \u00ed landitok mest leg\u00f0ist \u00e1 sj\u00e1lfs hans f\u00e9. Drottning eggja\u00f0i fastat l\u00e1ta drepa d\u00fdrit, en \u00fe\u00f3 fresta\u00f0ist \u00feat um hr\u00ed\u00f0. L\u00e6trkonungr s\u00e9r f\u00e1tt um \u00feetta finnast ok \u00feykkir me\u00f0 undarligum\u00f3ti vera.Einhverja n\u00f3tt er \u00feau Bera v\u00e1ru \u00ed rekkju sinni okBj\u00f6rn konungsson, t\u00f3k Bj\u00f6rn til or\u00f0a ok m\u00e6lti: \"Sv\u00e1grunar mik, at banadagr minn muni vera \u00e1 morgunok munu \u00feeir f\u00e1 mik veiddan, enda \u00feykkir m\u00e9r ekkigaman at l\u00edfinu fyrir \u00f3sk\u00f6pum \u00feeim, sem \u00e1 m\u00e9r liggja,\u00fe\u00f3 \u00feat eina s\u00e9 m\u00e9r til yndis, sem vit erum b\u00e6\u00f0i, en \u00fe\u00f3mun \u00fev\u00ed n\u00fa breg\u00f0a. Hring \u00feenna mun ek gefa \u00fe\u00e9r, erundir vinstri hendi m\u00e9r er. \u00de\u00fa munt sj\u00e1 li\u00f0it \u00e1 morgun,sem at m\u00e9r s\u00e6kir, ok \u00fe\u00e1 ek er dau\u00f0r, far\u00f0u tilkonungsins, ok biddu hann at gefa \u00fe\u00e9r \u00feat, sem er undirb\u00f3g d\u00fdrsins vinstra megin, en hann mun \u00fev\u00ed j\u00e1ta\u00fe\u00e9r. Drottningu mun gruna \u00feik, \u00fe\u00e1 er \u00fe\u00fa \u00e6tlar \u00ed burt,ok mun h\u00fan gefa \u00fe\u00e9r at eta af d\u00fdrssl\u00e1trinu, en \u00featskyldir \u00fe\u00fa eigi eta, \u00fev\u00ed at \u00fe\u00fa ert kona eigi heil, sem\u00fe\u00fa veizt, ok muntu f\u00e6\u00f0a sveina \u00ferj\u00e1, er vit munum eiga,ok \u00e1 \u00feeim mun \u00feat sj\u00e1, ef \u00fe\u00fa etr af d\u00fdrs sl\u00e1trinu, endrottning \u00feessi er it mesta tr\u00f6ll. S\u00ed\u00f0an far \u00fe\u00fa heim tilf\u00f6\u00f0ur \u00fe\u00edns, ok \u00fear muntu f\u00e6\u00f0a sveinana. Einn mun \u00fe\u00e9r\u00fe\u00f3 verstr \u00feykkja. Ok ef \u00fe\u00fa m\u00e1tt eigi annast \u00fe\u00e1 heimafyrir \u00f3sk\u00f6pum \u00feeira ok \u00f3fyrirleitni, leiddu \u00fe\u00e1 \u00ed burtu,ok far\u00f0u hingat til hellisins me\u00f0 \u00fe\u00e1. H\u00e9r muntu sj\u00e1kistu me\u00f0 \u00feremr g\u00f3lfum. \u00deat munu segja r\u00fanir \u00fe\u00e6r,sem \u00fear eru hj\u00e1, hvat hverr \u00feeira skal eignast. V\u00e1pn\u00ferj\u00fa eru \u00ed berginu, ok skal \u00feat hverr hafa, sem honum er\u00e6tlat. S\u00e1, sem fyrst kemr til, sonr okkar, skal \u00de\u00f3rirheita, annarr Elg-Fr\u00f3\u00f0i, \u00feri\u00f0i B\u00f6\u00f0varr, ok \u00feykki m\u00e9r\u00feess l\u00edkara, at \u00feeir ver\u00f0i eigi litlir fyrir s\u00e9r ok \u00feeiran\u00f6fn munu lengi uppi vera.\"Hann segir henni fyrir marga hluti, ok steypist s\u00ed\u00f0anbjarnarhamrinn yfir hann, ok gengr bj\u00f6rninn sv\u00e1 \u00fatok h\u00fan eptir honum ok litast um, ok \u00fe\u00e1 s\u00e9r h\u00fan komamikit li\u00f0 fram fyrir fjalls\u00f6xlina, ok fara margir hundarok st\u00f3rir fyrir li\u00f0inu. Bj\u00f6rninn rennr n\u00fa fr\u00e1 hellinumok me\u00f0 fjallinu fram. Koma hundarnir ok konungsmenninir\u00ed m\u00f3ti honum, ok var\u00f0 hann \u00feeim tors\u00f3ttr.Meiddi hann marga menn fyrir \u00feeim, \u00e1\u00f0r hann yr\u00f0is\u00f3ttr, ok alla hunda deyddi hann. \u00dear kom, at \u00feeirsl\u00f3gu hring um hann, ok sveima\u00f0i hann \u00fe\u00e1 innan umhringinn ok s\u00e9r, \u00ed hvert efni komit er, at hann f\u00e6r eigiundan komizt. Sn\u00fdr hann \u00fe\u00e1 \u00feangat, sem konungrstendr, ok \u00fer\u00edfr \u00feann mann, sem n\u00e6str st\u00f3\u00f0 honum,ok reif hann kvikan \u00ed sundr. \u00de\u00e1 var bj\u00f6rninn sv\u00e1 m\u00f3\u00f0r,at hann kasta\u00f0i s\u00e9r fl\u00f6tum ni\u00f0r. Hlaupa \u00feeir \u00fe\u00e1 skj\u00f3ttat ok drepa hann. \u00deetta s\u00e9r karlsd\u00f3ttir. H\u00fan gengr atkonungi ok m\u00e6lti: \"Vili\u00f0 \u00fe\u00e9r, herra, gefa m\u00e9r \u00feat,sem undir vinstra b\u00f3g d\u00fdrsins er?\" Konungr j\u00e1ta\u00f0i \u00fev\u00ed,sag\u00f0i \u00feat eitt mundu \u00fear vera, at honum mundi vels\u00f3ma at veita henni \u00feat. Konungsmenn h\u00f6f\u00f0u \u00fe\u00e1 flegitbj\u00f6rninn mj\u00f6k. Bera gekk \u00fe\u00e1 at ok t\u00f3k \u00ed burt hringinnok var\u00f0veitti, en eigi s\u00e1u menn, hvat h\u00fan t\u00f3k,enda var \u00fear ekki eptir leitat. Konungr spyrr, hver h\u00fanv\u00e6ri, \u00fev\u00ed at hann kenndi hana eigi. H\u00fan sag\u00f0i til s\u00ednsem henni s\u00fdndist ok annat en var."}}