{"originalTitle": "V\u00f6lsunga_Saga_Chapter_30", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "V\u00f6lsunga_Saga_Chapter_30", "text": {"0": "Eptir \u00feetta gekk Brynhildr \u00fat ok settist undir skemmuveggsinn ok haf\u00f0i margar harmt\u00f6lur, kva\u00f0 s\u00e9r allt leitt,b\u00e6\u00f0i land ok r\u00edki, er h\u00fan \u00e1tti eigi Sigur\u00f0. Ok ennkom Gunnarr til hennar. \u00de\u00e1 m\u00e6lti Brynhildr: \"\u00de\u00faskalt l\u00e1ta b\u00e6\u00f0i r\u00edkit ok f\u00e9it, l\u00edfit ok mik, ok skal ekfara heim til fr\u00e6nda minna ok sitja \u00fear hrygg, nema\u00fe\u00fa drepir Sigur\u00f0 ok son hans. Al eigi upp \u00falfhvelpinn.\"Gunnarr var\u00f0 n\u00fa mj\u00f6k hugsj\u00fakr ok \u00fe\u00f3ttist eigi vita,hvat helzt l\u00e1 til, alls hann var \u00ed ei\u00f0um vi\u00f0 Sigur\u00f0, okl\u00e9k \u00fdmist \u00ed hug, \u00fe\u00f3tti \u00feat \u00fe\u00f3 mest sv\u00edvir\u00f0ing, ef konangengi fr\u00e1 honum. Gunnarr m\u00e6lti: \"Brynhildr er m\u00e9r\u00f6llu betri, ok fr\u00e6gst er h\u00fan allra kvenna, ok fyrr skalek l\u00edf l\u00e1ta en t\u00fdna hennar \u00e1st,\" ok kallar til s\u00edn H\u00f6gna,br\u00f3\u00f0ur sinn, ok m\u00e6lti: \"Fyrir mik er komit vandm\u00e6limikit,\" segir, at hann vill drepa Sigur\u00f0, kva\u00f0 hann hafav\u00e9lt sik \u00ed trygg\u00f0, -- \"r\u00e1\u00f0um vit \u00fe\u00e1 gullinu ok \u00f6llur\u00edkinu.\"  H\u00f6gni segir: \"Ekki samir okkr s\u00e6rin at rj\u00fafame\u00f0 \u00f3fri\u00f0i. Er oss ok mikit traust at honum. Eru engirkonungar oss jafnir, ef sj\u00e1 inn h\u00fdnski konungr lifir,ok sl\u00edkan m\u00e1g f\u00e1m v\u00e9r aldri, ok hygg at, hversu gottv\u00e6ri, ef v\u00e9r \u00e6ttim sl\u00edkan m\u00e1g ok systursonu, ok s\u00e9 ek,hversu \u00feetta stenzt af. \u00deat hefir Brynhildr vakit, okhennar r\u00e1\u00f0 koma oss \u00ed mikla sv\u00edvir\u00f0ing ok ska\u00f0a.\"Gunnarr svarar: \"\u00deetta skal fram fara, ok s\u00e9 ek r\u00e1\u00f0it:Eggjum til Guttorm, br\u00f3\u00f0ur okkarn. Hann er ungr okf\u00e1s vitandi ok fyrir utan alla ei\u00f0a.\" H\u00f6gni segir: \"\u00deatr\u00e1\u00f0 l\u00edzt m\u00e9r illa sett, ok \u00fe\u00f3tt fram komi, \u00fe\u00e1 munu v\u00e9rgj\u00f6ld fyrir taka at sv\u00edkja sl\u00edkan mann.\" Gunnarr segirSigur\u00f0 deyja skulu, -- \"e\u00f0a mun ek deyja ella.\" Hannbi\u00f0r Brynhildi upp standa ok vera k\u00e1ta. H\u00fan st\u00f3\u00f0upp ok segir \u00fe\u00f3, at Gunnarr mun eigi koma fyrr \u00edsama rekkju henni en \u00feetta er fram komit. N\u00fa r\u00e6\u00f0ast\u00feeir vi\u00f0 br\u00e6\u00f0r. Gunnarr segir, at \u00feetta er gild banas\u00f6k,at hafa tekit meyd\u00f3m Brynhildar, -- \"ok eggjumGuttorm at gera \u00feetta verk\", ok kalla hann til s\u00edn okbj\u00f3\u00f0a honum gull ok mikit r\u00edki ok vinna \u00feetta til. \u00deeirt\u00f3ku orm einn ok af vargsholdi ok l\u00e9tu sj\u00f3\u00f0a ok g\u00e1fuhonum at eta sem sk\u00e1ldit kva\u00f0:\"Sumir vi\u00f0fiska t\u00f3ku,sumir vitnishr\u00e6 sk\u00edf\u00f0u,sumir Guttormi g\u00e1fugera holdvi\u00f0 mung\u00e1tiok marga hlutia\u00f0ra \u00ed tyfrum.\"Ok vi\u00f0 \u00feessa f\u00e6\u00f0slu var\u00f0 hann sv\u00e1 \u00e6fr ok \u00e1gjarn okallt saman ok fort\u00f6lur Gr\u00edmhildar, at hann h\u00e9t at gera\u00feetta verk. \u00deeir h\u00e9tu honum ok mikilli s\u00e6md \u00ed m\u00f3ti.Sigur\u00f0r vissi eigi v\u00e1n \u00feessa v\u00e9lr\u00e6\u00f0a. M\u00e1tti hann okeigi vi\u00f0 sk\u00f6pum vinna n\u00e9 s\u00ednu aldrlagi. Sigur\u00f0r vissisik ok eigi v\u00e9la ver\u00f0an fr\u00e1 \u00feeim.Guttormr gekk inn at Sigur\u00f0i eptir um morgininn,er hann hv\u00edldi \u00ed rekkju sinni. Ok er hann leitvi\u00f0 honum, \u00feor\u00f0i Guttormr eigi at veita honum tilr\u00e6\u00f0iok hvarf \u00fat aptr, ok sv\u00e1 ferr \u00ed annat sinn. AuguSigur\u00f0ar v\u00e1ru sv\u00e1 sn\u00f6r, at f\u00e1r einn \u00feor\u00f0i gegn at sj\u00e1.Ok it \u00feri\u00f0ja sinn gekk hann inn, ok var Sigur\u00f0r \u00fe\u00e1sofna\u00f0r. Guttormr br\u00e1 sver\u00f0i ok leggr \u00e1 Sigur\u00f0i, sv\u00e1at bl\u00f3\u00f0refillinn st\u00f3\u00f0 \u00ed d\u00fdnum undir honum. Sigur\u00f0rvaknar vi\u00f0 s\u00e1rit, en Guttormr gekk \u00fat til dyranna. \u00de\u00e1t\u00f3k Sigur\u00f0r sver\u00f0it Gram ok kastar eptir honum, okkom \u00e1 bakit ok t\u00f3k \u00ed sundr \u00ed mi\u00f0ju. Fell annan vegf\u00f3tahlutr, en annan h\u00f6fu\u00f0it ok hendrnar aptr \u00ed skemmuna.Gu\u00f0r\u00fan var sofnu\u00f0 \u00ed fa\u00f0mi Sigur\u00f0ar, en vakna\u00f0ivi\u00f0 \u00f3umr\u00e6\u00f0iligan harm, er h\u00fan flaut \u00ed hans bl\u00f3\u00f0i, oksv\u00e1 kveina\u00f0i h\u00fan me\u00f0 gr\u00e1t ok harmt\u00f6lur, at Sigur\u00f0rreis upp vi\u00f0 h\u00e6gendit ok m\u00e6lti: \"Gr\u00e1t eigi,\" sag\u00f0ihann. \"\u00de\u00ednir br\u00e6\u00f0r lifa \u00fe\u00e9r til gamans, en \u00feess tilungan son \u00e1 ek, er kann eigi at varast fj\u00e1ndr s\u00edna, okilla hafa \u00feeir fyrir s\u00ednum hlut s\u00e9t. Ekki f\u00e1 \u00feeirsl\u00edkan m\u00e1g at r\u00ed\u00f0a \u00ed her me\u00f0 s\u00e9r n\u00e9 systurson, ef sj\u00e1n\u00e6\u00f0i at vaxa. Ok n\u00fa er \u00feat fram komit, er fyrir l\u00f6nguvar sp\u00e1t ok v\u00e9r h\u00f6fum dulizt vi\u00f0, en engi m\u00e1 vi\u00f0sk\u00f6pum vinna. En \u00feessu veldr Brynhildr, er m\u00e9r annum hvern mann fram, ok \u00feess m\u00e1 ek sverja, at Gunnariger\u00f0a ek aldri mein, ok \u00feyrmda ek okkrum ei\u00f0um,ok eigi var ek of mikill vinr hans konu. Ok ef ekhef\u00f0a vitat \u00feetta fyrir ok stiga ek \u00e1 m\u00edna f\u00e6tr me\u00f0m\u00edn v\u00e1pn, \u00fe\u00e1 skyldu margir t\u00fdna s\u00ednu l\u00edfi, \u00e1\u00f0r en ekfella, ok allir \u00feeir br\u00e6\u00f0r drepnir, ok torveldra mundi\u00feeim at drepa mik en inn mesta v\u00edsund e\u00f0a villig\u00f6lt.\"Konungr l\u00e9t n\u00fa l\u00edf sitt. En Gu\u00f0r\u00fan bl\u00e6s m\u00e6\u00f0iliga\u00f6ndunni. \u00deat heyrir Brynhildr ok hl\u00f3, er h\u00fan heyr\u00f0ihennar andvarp. \u00de\u00e1 m\u00e6lti Gunnarr: \"Eigi hl\u00e6r \u00fe\u00faaf \u00fev\u00ed, at \u00fe\u00e9r s\u00e9 glatt um hjartar\u00e6tr, e\u00f0a hv\u00ed hafnar\u00fe\u00fa \u00fe\u00ednum lit? Ok mikit fora\u00f0 ertu, ok meiri v\u00e1n, at\u00fe\u00fa s\u00e9r feig, ok engi v\u00e6ri makligri til at sj\u00e1 Atla konungdrepinn fyrir augum \u00fe\u00e9r, ok \u00e6ttir \u00fe\u00fa \u00fear yfir atstanda. N\u00fa ver\u00f0um v\u00e9r at sitja yfir m\u00e1gi v\u00e1rum okbr\u00f3\u00f0urbana.\" H\u00fan svarar: \"Engi fr\u00fdr, at eigi s\u00e9 fullvegit,en Atli konungr hir\u00f0ir ekki um h\u00f3t y\u00f0ur e\u00f0arei\u00f0i, ok hann mun y\u00f0r lengr lifa ok hafa meira vald.\"H\u00f6gni m\u00e6lti: \"N\u00fa er fram komit \u00feat, er Brynhildrsp\u00e1\u00f0i, ok \u00feetta it illa verk, er v\u00e9r f\u00e1m aldri b\u00f3t.\" Gu\u00f0r\u00fanm\u00e6lti: \"Fr\u00e6ndr m\u00ednir hafa drepit minn mann.N\u00fa munu \u00fe\u00e9r r\u00ed\u00f0a \u00ed her fyrst, ok er \u00fe\u00e9r komi\u00f0 til bardaga,\u00fe\u00e1 munu \u00fe\u00e9r finna, at Sigur\u00f0r er eigi \u00e1 a\u00f0rah\u00f6nd y\u00f0r, ok munu \u00fe\u00e9r \u00fe\u00e1 sj\u00e1, at Sigur\u00f0r var y\u00f0urg\u00e6fa ok styrkr, ok ef hann \u00e6tti s\u00e9r sl\u00edka sonu, \u00fe\u00e1 m\u00e6tti\u00fe\u00e9r styrkjast vi\u00f0 hans afkv\u00e6mi ok s\u00edna fr\u00e6ndr.\""}}