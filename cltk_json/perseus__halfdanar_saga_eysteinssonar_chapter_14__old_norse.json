{"originalTitle": "H\u00e1lfdanar_Saga_Eysteinssonar_Chapter_14", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "H\u00e1lfdanar_Saga_Eysteinssonar_Chapter_14", "text": {"0": "Inn mikli ma\u00f0r kom \u00fear at, sem H\u00e1lfdan l\u00e1 ok flakti\u00ed sundr af s\u00e1rum. Hann m\u00e6lti til Svi\u00f0a: \"Sv\u00e1 l\u00edzt m\u00e9r\u00e1 s\u00e1r H\u00e1lfdanar, at \u00feau m\u00e6tti gr\u00e6\u00f0a, ef \u00feau tekr g\u00f3\u00f0rl\u00e6knir, en eigi \u00e6tla ek honum henta hr\u00e6ringar e\u00f0asj\u00f3fer\u00f0ir, ok \u00fev\u00ed mun ek senda hann \u00e1 land upp tilvinar m\u00edns, er Hriflingr heitir. Kona hans heitir Arghyrna.\u00deau eru l\u00e6knar g\u00f3\u00f0ir, en eiga \u00f3meg\u00f0 mikla oklifa vi\u00f0 handbj\u00f6rg s\u00edna, ok er sl\u00edkt k\u00f6llu\u00f0 hriflingabj\u00f6rg.N\u00fa mun H\u00e1lfdani ekki l\u00edfs au\u00f0it, ef \u00feau getaekki at gert, ok mun hann \u00fe\u00e1 koma til okkar.\" Hannfekk n\u00fa til tr\u00fana\u00f0armenn s\u00edna at flytja H\u00e1lfdan \u00e1land upp ok fekk \u00feeim hundra\u00f0 marka silfrs ok ba\u00f0segja \u00feeim karli, at \u00feau leg\u00f0i sl\u00edkan hug \u00e1 at gr\u00e6\u00f0ahann sem sj\u00e1lfan sik, ef hann k\u00e6mi til \u00feeira, ok \u00feauskulu segja honum fulla vissu, hvert hann \u00e6tti \u00feessat vitja, sem hann haf\u00f0i l\u00e1tit gr\u00e6\u00f0a. Fara \u00feeir n\u00fa okfinna karl ok kerlingu ok segja \u00feeim \u00feat, \u00feeim varbo\u00f0it, ok f\u00e6r\u00f0u \u00feeim f\u00e9it, en \u00feau s\u00f6g\u00f0u b\u00e6\u00f0i, at \u00feettav\u00e6ri \u00feeim full skylda. F\u00f3ru sendimenn \u00ed burtu, en\u00feau hj\u00f3n t\u00f3ku til at gr\u00e6\u00f0a hann, ok var \u00feat tors\u00f3tt,\u00fev\u00ed at s\u00e1r hans v\u00e1ru mj\u00f6k sollin, ok l\u00e1 hann \u00e1tj\u00e1nvikur \u00ed s\u00e1rum ok var\u00f0 \u00fe\u00f3 gr\u00e6ddr at heilu, en t\u00f3lfm\u00e1na\u00f0i var\u00f0 hann \u00fear at vera, \u00e1\u00f0r en hann fekk aptrsinn styrk, ok \u00fe\u00f3tti honum s\u00e1 t\u00edmi langr, \u00fev\u00ed at honumkom jafnan \u00ed hug in fagra h\u00f6nd ok \u00feat gull okgl\u00f3fi, sem hann haf\u00f0i misst."}}