{"originalTitle": "\u00d6rvar-Odds_Saga_Chapter_8", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00d6rvar-Odds_Saga_Chapter_8", "text": {"0": "\u00deeir fr\u00e6ndr halda n\u00fa fimm skipum su\u00f0r fyrir Sk\u00ed\u00f0uok \u00ed burt fr\u00e1 Hrafnistu. En er \u00e1 lei\u00f0 sumarit, spyrrS\u00f3ti til fer\u00f0ar Odds ok ferr \u00e1 m\u00f3ti honum dagfariok n\u00e1ttfari, til \u00feess at hv\u00e1rir finna a\u00f0ra. \u00de\u00e1 hefirS\u00f3ti andvi\u00f0ri, ok t\u00f3k hann til or\u00f0a: \"N\u00fa munu v\u00e9rleggja skip v\u00e1r hvert \u00fat af \u00f6\u00f0ru, ok mun ek leggjam\u00ednu skipi \u00ed mi\u00f0ju, \u00fev\u00ed at ek hefi spurt, at Oddr erkappsma\u00f0r mikill, ok \u00e6tla ek, at hann muni sigla atskipum v\u00e1rum. En \u00fe\u00e1 er \u00feeir koma ok hafa l\u00e6gt segls\u00edn, \u00fe\u00e1 skulu v\u00e9r sl\u00e1 hring at skipum \u00feeira ok l\u00e1taaldri mannsbarn undan komast.\"N\u00fa er at segja fr\u00e1 \u00e6tlun Odds. \"Ek s\u00e9 r\u00e1\u00f0 \u00feeira S\u00f3ta,\"sag\u00f0i hann, \"hvert \u00feat er. \u00deeir \u00e6tla, at v\u00e9r skulumsigla at skipum \u00feeira.\" \"Mun eigi \u00feat heldr \u00f3r\u00e1\u00f0ligt?\"sag\u00f0i Gu\u00f0mundr. \"Eigi skal \u00f3n\u00fdta r\u00e1\u00f0 S\u00f3ta,\" sag\u00f0iOddr, \"en r\u00e1\u00f0 skal \u00ed m\u00f3ti koma. Ek \u00e6tla,\" sag\u00f0i hann,\"at sigla fyrst dreka m\u00ednum \u00fear at, sem S\u00f3ti liggr fyrir.V\u00e9r skulum bera allt aptr um siglu.\" Ok sv\u00e1 gera \u00feeir,en drekinn H\u00e1lfdanarnautr gekk geystr. Hann var j\u00e1rnivar\u00f0r allr framan um bar\u00f0it, en hann gekk \u00e1 kjalarh\u00e6lnum.\"Sigla \u00e6tla ek \u00e1 drekann S\u00f3ta,\" sag\u00f0i Oddr,\"en \u00fe\u00e9r skulu\u00f0 sigla eptir, ok \u00fe\u00e6tti m\u00e9r ver\u00f0a mega,at \u00ed sundr gengi tengsl \u00feeira.\"N\u00fa siglir Oddr sem drekinn m\u00e1 mest ganga, en S\u00f3tifinnr eigi fyrr en siglt er \u00e1 hann upp ok sundr gangatengslin \u00ed millum skipanna, en Oddr hleypr fram umsiglu herkl\u00e6ddr ok \u00c1smundr. \u00deeir koma \u00ed opna skj\u00f6ldu\u00feeim S\u00f3ta ok hlaupa \u00feegar ofan \u00ed drekann, ok fyrr hafa\u00feeir ruddan drekann ok drepit S\u00f3ta en \u00feeir Gu\u00f0mundrkoma at. \u00de\u00e1 gerir Oddr v\u00edkingum kost, hv\u00e1rt \u00feeir viljataka gri\u00f0 af honum e\u00f0a halda upp bardaga, en \u00feeirk\u00f6ru fri\u00f0 vi\u00f0 Odd. Drekann t\u00f3k Oddr af skipunum,en gefr \u00feeim \u00f6nnur skip.N\u00fa sigla \u00feeir heim til Hrafnistu me\u00f0 mikinn fj\u00e1rhlut,ok var\u00f0 Gr\u00edmr \u00feeim feginn, ok \u00fear eru \u00feeir umvetrinn \u00ed mikilli vir\u00f0ingu. En er \u00e1 lei\u00f0 misserin, b\u00faa\u00feeir Oddr skip \u00f3r landi, ok vandar hann n\u00fa mj\u00f6k li\u00f0til fer\u00f0ar me\u00f0 s\u00e9r. \u00deeim Gu\u00f0mundi ok Sigur\u00f0i gafOddr drekann S\u00f3tanaut. Allan l\u00e9t hann steina drekannH\u00e1lfdanarnaut, ok gulli l\u00e6tr hann b\u00faa b\u00e6\u00f0i drekah\u00f6fu\u00f0inok ve\u00f0rvitann. En er b\u00fain er fer\u00f0 \u00feeira, gengrOddr til fundar vi\u00f0 Gr\u00edm, f\u00f6\u00f0ur sinn, ok m\u00e6lti: \"N\u00faskaltu v\u00edsa m\u00e9r til \u00feess v\u00edkings, er \u00fe\u00fa veizt mestan.\"\"\u00deat er n\u00fa b\u00e6\u00f0i,\" sag\u00f0i Gr\u00edmr, \"at \u00fe\u00e9r eru\u00f0 miklirfyrir y\u00f0r, enda \u00feykkir y\u00f0r sv\u00e1, at ekki reisir r\u00f6nd vi\u00f0y\u00f0r, en n\u00fa mun ek v\u00edsa y\u00f0r til \u00feeira tveggja v\u00edkinga,at ek veit mesta ok bezt at s\u00e9r um alla hluti. Annarrheitir Hj\u00e1lmarr inn hugumst\u00f3ri, en annarr \u00de\u00f3r\u00f0r okkalla\u00f0r stafngl\u00e1ma.\" \"Hvar eru \u00feeir,\" sag\u00f0i Oddr, \"e\u00f0ahversu margt hafa \u00feeir skipa?\" \"\u00deeir hafa fimmt\u00e1nskip,\" sag\u00f0i Gr\u00edmr, \"ok hundra\u00f0 manna \u00e1 hverju.\"\"Hvar hafa \u00feeir fri\u00f0land?\" sag\u00f0i Oddr. \"Hl\u00f6\u00f0v\u00e9r heitirkonungr \u00e1 Sv\u00ed\u00fej\u00f3\u00f0. Me\u00f0 honum eru \u00feeir \u00e1 vetrum,en liggja \u00e1 herskipum \u00e1 sumrum.\" Ok \u00feegar \u00feeir erub\u00fanir, gengu \u00feeir, ok lei\u00f0ir Gr\u00edmr \u00fe\u00e1 til skipa, okskiljast \u00feeir fe\u00f0gar me\u00f0 miklum k\u00e6rleikum."}}