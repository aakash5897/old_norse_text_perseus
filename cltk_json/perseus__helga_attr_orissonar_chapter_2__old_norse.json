{"originalTitle": "Helga_\u00de\u00e1ttr_\u00de\u00f3rissonar_Chapter_2", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Helga_\u00de\u00e1ttr_\u00de\u00f3rissonar_Chapter_2", "text": {"0": "N\u00fa l\u00ed\u00f0r sv\u00e1 fram til j\u00f3la. \u00deat var eina n\u00f3tt, atkemr \u00e1 b\u00fdsna ve\u00f0r. \u00deorsteinn m\u00e6lti vi\u00f0 br\u00f3\u00f0ur sinn:\"Vit skulum standa upp ok vita, hvat l\u00ed\u00f0r um skipokkart.\" \u00deeir gera sv\u00e1, ok var \u00feat fast vel. Helgi haf\u00f0il\u00e1tit gera drekah\u00f6fu\u00f0 \u00e1 skip \u00feeira upp \u00e1 stafnana okb\u00faa vel fyrir ofan sj\u00f3. F\u00f3r \u00feat f\u00e9 \u00fear til, er Ingibj\u00f6rggaf honum, d\u00f3ttir Gu\u00f0mundar konungs, en sumt l\u00e6stihann \u00ed drekah\u00e1lsinum. \u00de\u00e1 heyra \u00feeir brest mikinn.\u00dear r\u00ed\u00f0a at \u00feeim tveir menn ok h\u00f6f\u00f0u Helga \u00ed burtme\u00f0 s\u00e9r. Veit \u00deorsteinn eigi, hvat af honum ver\u00f0r. Fellr\u00fe\u00e1 ve\u00f0rit skj\u00f3tt. \u00deorsteinn kemr heim ok segir f\u00f6\u00f0urs\u00ednum \u00feenna atbur\u00f0, ok \u00feykkir \u00feetta mikil t\u00ed\u00f0endi.Ferr hann \u00feegar \u00e1 fund \u00d3l\u00e1fs konungs ok segir honum,hvar komit var, ok bi\u00f0r hann n\u00fa ver\u00f0a vissanum, hvar er sonr hans er ni\u00f0r kominn. Konungr segist\u00feat gera mundu, sem hann beiddi, en kve\u00f0st \u00fe\u00f3 \u00f3v\u00edsthugr um segja, hver nyt fr\u00e6ndum hans mundi at honumver\u00f0a.S\u00ed\u00f0an f\u00f3r \u00de\u00f3rir heim, ok l\u00ed\u00f0r sv\u00e1 \u00feetta \u00e1r ok alltfram \u00e1 j\u00f3l annat \u00e1r, ok sitr konungr \u00e1 Alreksst\u00f6\u00f0umum vetrinn. \u00de\u00e1 kemr \u00e1tti dagr j\u00f3la, ok um kvelditganga \u00fer\u00edr menn \u00ed h\u00f6llina fyrir \u00d3l\u00e1f konung, \u00fe\u00e1er hann sat yfir bor\u00f0um. \u00deeir kve\u00f0ja hann vel. Konungrheilsar \u00feeim vel \u00ed m\u00f3ti. Er \u00fear kominn Helgi, enmenn kenna eigi hina tv\u00e1. Konungr spur\u00f0i \u00fe\u00e1 at nafni,en hv\u00e1rrtveggi kve\u00f0st Gr\u00edmr heita. \"Erum vit sendiraf Gu\u00f0mundi \u00e1 Gl\u00e6sisv\u00f6llum hingat til y\u00f0ar. Hannsendi y\u00f0r kve\u00f0ju s\u00edna ok \u00fear me\u00f0 tvau horn.\" Konungrt\u00f3k vi\u00f0, ok v\u00e1ru gullb\u00fain. \u00deetta v\u00e1ru allg\u00f3\u00f0ir gripir.\u00d3l\u00e1fr konungr \u00e1tti tvau horn, er Hyrningar v\u00e1ru kalla\u00f0ir,ok \u00fe\u00f3 at \u00feau v\u00e6ri har\u00f0la g\u00f3\u00f0, \u00fe\u00e1 v\u00e1ru \u00feau \u00fe\u00f3betri, er Gu\u00f0mundr sendi honum. \"\u00deess beiddi Gu\u00f0mundrkonungr y\u00f0r, herra, at \u00fe\u00e9r v\u00e6ri\u00f0 vinir hans, ok\u00fe\u00f3tti mestu var\u00f0a um y\u00f0ra \u00feykkju, meir en allra annarrakonunga.\" Konungr svarar \u00fe\u00e1 engu, en l\u00e6tr v\u00edsa\u00feeim til s\u00e6tis f\u00e9l\u00f6gum. Konungr l\u00e6tr fylla hornin Gr\u00edmaaf g\u00f3\u00f0um drykk ok l\u00e6tr byskup blessa ok l\u00e9t f\u00e6ra \u00feeimGr\u00edmum, at \u00feeir drykki fyrst af. \u00de\u00e1 kva\u00f0 konungrv\u00edsu \u00feessa:\"Gestir skulu hornum\u00ed gegn taka,me\u00f0an hv\u00edlast l\u00e1tum \u00feenna\u00feegn Gu\u00f0mundar,ok af samnafnas\u00ednum drekki;sv\u00e1 skal Gr\u00edmumgott \u00f6l gefast.\"\u00de\u00e1 taka Gr\u00edmar vi\u00f0 hornunum ok \u00feykkjast n\u00fa vita, hvatbyskup hefir yfir lesit drykkinum. \u00deeir segja \u00fe\u00e1: \"Eigiferr n\u00fa fjarri \u00fev\u00ed, sem Gu\u00f0mundr, konungr v\u00e1rr, gattil. Er \u00feessi konungr prett\u00f3ttr ok kann illa gott at launa,\u00fev\u00ed at konungr v\u00e1rr ger\u00f0i til hans s\u00e6miliga. St\u00f6ndumn\u00fa upp allir ok ver\u00f0um \u00ed brottu he\u00f0an.\" Sv\u00e1 gera \u00feeir.Ver\u00f0r \u00fe\u00e1 hark mikit \u00ed stofunni. \u00deeir sl\u00f3gu ni\u00f0r drykkinumaf hornunum ok sl\u00f6kktu login. \u00de\u00e1 heyr\u00f0u \u00feeirbresti st\u00f3ra. Konungr ba\u00f0 gu\u00f0 til g\u00e6ta ok ba\u00f0 mennupp standa ok st\u00f6\u00f0va \u00feetta hark. S\u00ed\u00f0an ver\u00f0a \u00feeir Gr\u00edmar\u00fati ok Helgi me\u00f0 \u00feeim. V\u00e1ru \u00fe\u00e1 lj\u00f3s upp tendru\u00f0 \u00edkonungs herbergi. Sj\u00e1 \u00feeir \u00fe\u00e1 drepna \u00ferj\u00e1 menn, en\u00fear liggja hornin Gr\u00edmar \u00e1 g\u00f3lfinu hj\u00e1 inum dau\u00f0um.\"\u00deetta er undr mikit,\" sag\u00f0i konungr, \"ok v\u00e6ri betr,at sl\u00edk yr\u00f0i sjaldan. Ok \u00feat hef ek heyrt sagt af Gu\u00f0mundiaf Gl\u00e6sisv\u00f6llum, at hann s\u00e9 mj\u00f6k fj\u00f6lkunnigrok illu megi helzt vi\u00f0 hann skipta, ok eru \u00feeir mennilla komnir, er undir hans valdi eru, ef v\u00e9r m\u00e6ttumnokkut at gera.\"Konungr l\u00e9t var\u00f0veita hornin Gr\u00edma ok af drekka,ok dugir \u00feat vel. \u00dear er n\u00fa kallat Gr\u00edmaskar\u00f0 ofan atAlreksst\u00f6\u00f0um, er \u00feeir hafa austan farit, ok er \u00feat engramanna at fara \u00fear s\u00ed\u00f0an."}}