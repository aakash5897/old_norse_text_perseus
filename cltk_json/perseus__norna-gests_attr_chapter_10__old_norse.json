{"originalTitle": "Norna-Gests_\u00de\u00e1ttr_Chapter_10", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Norna-Gests_\u00de\u00e1ttr_Chapter_10", "text": {"0": "Enn spur\u00f0i konungr Gest: \"Hvar hefir \u00fe\u00fa \u00feess komittil konunga, er \u00fe\u00e9r hefir bezt \u00fe\u00f3tt?\" Gestr segir: \"Mestgle\u00f0i \u00fe\u00f3tti m\u00e9r me\u00f0 Sigur\u00f0i ok Gj\u00fakungum. En \u00feeirLo\u00f0br\u00f3kar synir v\u00e1ru menn sj\u00e1lfr\u00e1\u00f0astir at lifa semmenn vildu. En me\u00f0 Eireki at Upps\u00f6lum var s\u00e6la mest.En Haraldr konungr h\u00e1rfagri var vandastr at hir\u00f0si\u00f0umallra fyrrnefndra konunga. Ek var ok me\u00f0 Hl\u00f6\u00f0v\u00e9 konungi\u00e1 Saxlandi, ok \u00fear var ek pr\u00edmsigndr, \u00fev\u00ed at ekm\u00e1tti eigi \u00fear vera elligar, \u00fev\u00ed at \u00fear var kristni velhaldin, ok \u00fear \u00fe\u00f3tti m\u00e9r at \u00f6llu bezt.\" Konungr m\u00e6lti:\"M\u00f6rg t\u00ed\u00f0endi muntu segja kunna, ef v\u00e9r viljumspyrja.\" Konungr fr\u00e9ttir n\u00fa margs Gest. En Gestr segir\u00feat allt greiniliga, ok um s\u00ed\u00f0ir talar hann sv\u00e1: \"N\u00fam\u00e1 ek segja y\u00f0r, hv\u00ed at ek em Norna-Gestr kalla\u00f0r.\"Konungr sag\u00f0ist \u00feat heyra vilja."}}