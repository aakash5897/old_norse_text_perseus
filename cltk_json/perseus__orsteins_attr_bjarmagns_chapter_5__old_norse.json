{"originalTitle": "\u00deorsteins_\u00de\u00e1ttr_B\u00e6jarmagns_Chapter_5", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00deorsteins_\u00de\u00e1ttr_B\u00e6jarmagns_Chapter_5", "text": {"0": "N\u00fa s\u00e9r \u00deorsteinn \u00ferj\u00e1 menn r\u00ed\u00f0a vel v\u00e1pna\u00f0a oksv\u00e1 st\u00f3ra, at enga menn s\u00e1 hann fyrr jafnst\u00f3ra. S\u00e1 v\u00e1rmestr, er \u00ed mi\u00f0it rei\u00f0, \u00ed gullskotnum kl\u00e6\u00f0um \u00e1 bleikumhesti, en hinir tveir ri\u00f0u \u00e1 gr\u00e1m hestum \u00ed rau\u00f0umskarlatskl\u00e6\u00f0um. En er \u00feeir k\u00f3mu \u00fear gegnt, sem \u00deorsteinnvar, m\u00e6lti s\u00e1, sem fyrir \u00feeim var, ok nam sta\u00f0ar:\"Hvat er kvikt \u00ed eikinni?\" \u00deorsteinn gekk \u00fe\u00e1 \u00e1veginn fyrir \u00fe\u00e1 ok heilsa\u00f0i \u00feeim, en \u00feeir r\u00e1ku upphl\u00e1tr mikinn, ok m\u00e6lti inn mikli ma\u00f0r: \"Sjalds\u00e9nireru oss \u00fev\u00edl\u00edkir menn, e\u00f0a hvert er nafn \u00feitt, e\u00f0a hva\u00f0anertu?\" \u00deorsteinn nefndi sik ok kve\u00f0st vera kalla\u00f0rb\u00e6jarmagn, \"en kyn mitt er \u00ed Noregi. Er ek hir\u00f0ma\u00f0r\u00d3l\u00e1fs konungs.\" Inn mikli ma\u00f0r brosti ok m\u00e6lti:\"Mest er logit fr\u00e1 hir\u00f0pr\u00fd\u00f0i hans, ef hann hefir enganvaskligri. \u00deykki m\u00e9r \u00fe\u00fa heldr mega heita b\u00e6jarbarnen b\u00e6jarmagn.\" \"L\u00e1t nokkut fylgja nafnfesti,\" segir\u00deorsteinn. Inn mikli ma\u00f0r t\u00f3k fingrgull ok gaf \u00deorsteini.\u00deat v\u00e1 \u00ferj\u00e1 aura. \u00deorsteinn m\u00e6lti: \"Hvert er\u00feitt nafn, e\u00f0a hverrar \u00e6ttar ertu, e\u00f0a \u00ed hvert land erek kominn?\" \"Go\u00f0mundr heiti ek. R\u00e6\u00f0 er \u00fear fyrir,sem \u00e1 Gl\u00e6sisv\u00f6llum heitir. \u00dear \u00fej\u00f3nar til \u00feat land,er Risaland heitir. Ek er konungsson, en m\u00ednir sveinarheitir annarr Fullsterkr, en annarr Allsterkr, e\u00f0a s\u00e1ttuenga menn r\u00ed\u00f0a h\u00e9r um \u00ed morgin?\" \u00deorsteinn m\u00e6lti:\"H\u00e9r ri\u00f0u um tveir menn ok tuttugu ok l\u00e9tu eigi l\u00edtinn.\"\"\u00deeir eru sveinar m\u00ednir,\" segir Go\u00f0mundr. \"\u00deatland liggr h\u00e9r n\u00e6st, er J\u00f6tunheimar heitir. \u00dear r\u00e6\u00f0rs\u00e1 konungr, er Geirr\u00f6\u00f0r heitir. Undir hann erum v\u00e9rskattgildir. Fa\u00f0ir minn h\u00e9t \u00dalfhe\u00f0inn trausti. Hannvar kalla\u00f0r Go\u00f0mundr sem allir a\u00f0rir, \u00feeir \u00e1 Gl\u00e6sisv\u00f6llumb\u00faa. En fa\u00f0ir minn f\u00f3r \u00ed Geirr\u00f6\u00f0argar\u00f0a at afhendakonungi skatta s\u00edna, ok \u00ed \u00feeiri fer\u00f0 fekk hannbana. Hefir konungr gert m\u00e9r bo\u00f0, at ek skyldi drekkaerfi eptir f\u00f6\u00f0ur minn ok taka sl\u00edkar nafnb\u00e6tr semfa\u00f0ir minn haf\u00f0i, en \u00fe\u00f3 unum v\u00e9r illa vi\u00f0 at \u00fej\u00f3naJ\u00f6tnum.\" \"Hv\u00ed ri\u00f0u y\u00f0rir menn undan?\" segir \u00deorsteinn.\"Mikil \u00e1 skilr land vort,\" segir Go\u00f0mundr. \"S\u00faheitir Hemra. H\u00fan er sv\u00e1 dj\u00fap ok str\u00f6ng, at hanava\u00f0a engir hestar nema \u00feeir, sem v\u00e9r kump\u00e1nar eigum.Skulu hinir r\u00ed\u00f0a fyrir uppsprettu \u00e1rinnar, ok finnumstv\u00e9r \u00ed kveld.\" \"\u00deat mundi skemmtan at fara me\u00f0y\u00f0r,\" segir \u00deorsteinn, \"ok sj\u00e1, hvat \u00fear ver\u00f0r til t\u00ed\u00f0enda.\"\"Eigi veit ek, hversu \u00feat hentar,\" segir Go\u00f0mundr,\"\u00fev\u00ed at \u00fe\u00fa munt kristinn.\" \"Ek mun mik\u00e1byrgjast,\" segir \u00deorsteinn. \"Ekki vilda ek \u00fe\u00fa hlytirv\u00e1nt af m\u00e9r,\" sag\u00f0i Go\u00f0mundr, \"en ef \u00d3l\u00e1fr konungrvill leggja g\u00e6fu \u00e1 me\u00f0 oss, \u00fe\u00e1 mundi ek framt \u00e1 treysta,at \u00fe\u00fa f\u00e6rir.\" \u00deorsteinn segist \u00fev\u00ed heita vilja. Go\u00f0mundrbi\u00f0r hann fara \u00e1 bak me\u00f0 s\u00e9r, ok sv\u00e1 ger\u00f0i hann.R\u00ed\u00f0a \u00feeir n\u00fa til \u00e1rinnar. Var \u00fear eitt h\u00fas, ok t\u00f3ku\u00feeir \u00fear \u00f6nnur kl\u00e6\u00f0i ok kl\u00e6ddu sik ok s\u00edna hesta. \u00deaukl\u00e6\u00f0i v\u00e1ru \u00feeirar n\u00e1tt\u00faru, at ekki festi vatn \u00e1 \u00feeim,en vatnit var sv\u00e1 kalt, at \u00feegar hlj\u00f3p drep \u00ed, ef nokkutv\u00f6kna\u00f0i. Ri\u00f0u \u00feeir n\u00fa yfir \u00e1na. Hestarnir \u00f3\u00f0u sterkliga.Hestr Go\u00f0mundar rasa\u00f0i, ok var\u00f0 \u00deorsteinn v\u00e1tr\u00e1 t\u00e1nni, ok hlj\u00f3p \u00feegar drep \u00ed. En er \u00feeir k\u00f3mu af\u00e1nni, breiddu \u00feeir ni\u00f0r kl\u00e6\u00f0in til \u00feerris. \u00deorsteinn hj\u00f3af s\u00e9r t\u00e1na, ok fannst \u00feeim mikit um hreysti hans.R\u00ed\u00f0a \u00feeir n\u00fa sinn veg. Ba\u00f0 \u00deorsteinn \u00fe\u00e1 eigi fela sik,\"\u00fev\u00ed at ek kann at gera \u00feann hulinshj\u00e1lm, at miks\u00e9r engi.\" Go\u00f0mundr segir \u00feat g\u00f3\u00f0a kunn\u00e1ttu.K\u00f3mu \u00feeir n\u00fa til borgarinnar, ok k\u00f3mu menn Go\u00f0mundar\u00ed m\u00f3ti honum. Ri\u00f0u \u00feeir n\u00fa \u00ed borgina. M\u00e1tti\u00fear n\u00fa heyra alls h\u00e1ttar hlj\u00f3\u00f0f\u00e6ri, en ekki \u00fe\u00f3tti \u00deorsteiniaf setning slegit. Geirr\u00f6\u00f0r konungr kom n\u00fa \u00ed m\u00f3t\u00feeim ok fagna\u00f0i \u00feeim vel, ok var \u00feeim skipat eittsteinh\u00fas e\u00f0a h\u00f6ll at sofa \u00ed ok menn til fengnir at lei\u00f0ahesta \u00feeira \u00e1 stall. Var Go\u00f0mundr leiddr \u00ed konungsh\u00f6ll.Konungr sat \u00ed h\u00e1s\u00e6ti ok jarl s\u00e1 hj\u00e1 honum, erAg\u00f0i h\u00e9t. Hann r\u00e9\u00f0 fyrir \u00fev\u00ed hera\u00f0i, er Grundir heita.\u00deat er \u00e1 millum Risalands ok J\u00f6tunheima. Hann haf\u00f0iatsetu at Gn\u00edpalundi. Hann var fj\u00f6lkunnigr, ok mennhans v\u00e1ru tr\u00f6llum l\u00edkari en m\u00f6nnum. Go\u00f0mundr settist\u00e1 sk\u00f6rina fyrir \u00f6ndvegit gagnvart konungi. Var s\u00e1si\u00f0r \u00feeira, at konungsson skyldi ekki \u00ed h\u00e1s\u00e6ti sitja,fyrr en hann haf\u00f0i tekit nafnb\u00e6tr eptir f\u00f6\u00f0ur sinn okdrukkit v\u00e6ri it fyrsta full. R\u00edss \u00fear n\u00fa upp in v\u00e6nstaveizla, ok drukku menn gla\u00f0ir ok k\u00e1tir ok f\u00f3ru s\u00ed\u00f0anat sofa. En er Go\u00f0mundr kom \u00ed h\u00fas sitt, s\u00fdndi \u00deorsteinnsik. Hl\u00f3gu \u00feeir at honum. Go\u00f0mundr sag\u00f0im\u00f6nnum s\u00ednum, hverr hann var, ok ba\u00f0 \u00fe\u00e1 ekki hafahann at hl\u00e1tri. Ok sofa \u00feeir af um n\u00f3ttina."}}