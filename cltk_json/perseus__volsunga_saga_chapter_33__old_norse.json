{"originalTitle": "V\u00f6lsunga_Saga_Chapter_33", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "V\u00f6lsunga_Saga_Chapter_33", "text": {"0": "N\u00fa er \u00feat sagt einhverja n\u00f3tt, at Atli konungrvaknar \u00f3r svefni. M\u00e6lti hann vi\u00f0 Gu\u00f0r\u00fanu: \"\u00deatdreymdi mik,\" segir hann, \"at \u00fe\u00fa leg\u00f0ir \u00e1 m\u00e9r sver\u00f0i.\"Gu\u00f0r\u00fan r\u00e9\u00f0 drauminn ok kva\u00f0 \u00feat fyrir eldi, er j\u00e1rndreymdi, -- \"ok dul \u00feeiri, er \u00fe\u00fa \u00e6tlar \u00feik \u00f6llum fremra.\"Atli m\u00e6lti: \"Enn dreymdi mik sem h\u00e9r v\u00e6ri vaxnirtveir reyrteinar, ok vilda ek aldri ske\u00f0ja. S\u00ed\u00f0an v\u00e1ru\u00feeir rifnir upp me\u00f0 r\u00f3tum ok ro\u00f0nir \u00ed bl\u00f3\u00f0i ok bornir\u00e1 bekki ok bo\u00f0nir m\u00e9r at eta. Enn dreymdi mik, at haukartveir flygi m\u00e9r af hendi ok v\u00e6ri br\u00e1\u00f0alausir ok f\u00f3rutil heljar. \u00de\u00f3tti m\u00e9r \u00feeira hj\u00f6rtum vi\u00f0 hunang blandit,ok \u00fe\u00f3ttumst ek eta. S\u00ed\u00f0an \u00fe\u00f3tti m\u00e9r sem hvelpar fagrirl\u00e6gi fyrir m\u00e9r ok gullu vi\u00f0 h\u00e1tt, ok \u00e1t ek hr\u00e6 \u00feeira atm\u00ednum \u00f3vilja.\" Gu\u00f0r\u00fan segir: \"Eigi eru draumar g\u00f3\u00f0ir,en eptir munu ganga. Synir \u00fe\u00ednir munu vera feigir,ok margir hlutir \u00feungir munu oss at hendi koma.\" \"\u00deatdreymdi mig enn,\" segir hann, \"at ek l\u00e6gja \u00ed k\u00f6r ok v\u00e6rir\u00e1\u00f0inn bani minn.\"N\u00fa l\u00ed\u00f0r \u00feetta, ok er \u00feeira samvista f\u00e1lig. N\u00fa \u00edhugarAtli konungr, hvar ni\u00f0r mun komit \u00feat mikla gull, er\u00e1tt haf\u00f0i Sigur\u00f0r, en \u00feat veit n\u00fa Gunnarr konungr ok\u00feeir br\u00e6\u00f0r. Atli var mikill konungr ok r\u00edkr, vitr ok fj\u00f6lmennr;gerir n\u00fa r\u00e1\u00f0 vi\u00f0 s\u00edna menn, hversu me\u00f0 skalfara. Hann veit, at \u00feeir Gunnarr eigu miklu meira f\u00e9en n\u00e9 einir menn megi vi\u00f0 \u00fe\u00e1 jafnast; tekr n\u00fa \u00feat r\u00e1\u00f0at senda menn \u00e1 fund \u00feeira br\u00e6\u00f0ra ok bj\u00f3\u00f0a \u00feeim tilveizlu ok at s\u00e6ma \u00fe\u00e1 m\u00f6rgum hlutum. S\u00e1 ma\u00f0r var fyrir\u00feeim, er Vingi er nefndr. Drottningin veit n\u00fa \u00feeiraeinm\u00e6li ok grunar, at vera muni v\u00e9lar vi\u00f0 br\u00e6\u00f0r hennar.Gu\u00f0r\u00fan r\u00edstr r\u00fanar, ok h\u00fan tekr einn gullhring okkn\u00fdtti \u00ed vargsh\u00e1r ok f\u00e6r \u00feetta \u00ed hendr sendim\u00f6nnum konungs.S\u00ed\u00f0an f\u00f3ru \u00feeir eptir konungs bo\u00f0i. Ok \u00e1\u00f0r \u00feeirstigi \u00e1 land, s\u00e1 Vingi r\u00fanarnar ok sneri \u00e1 a\u00f0ra lei\u00f0 ok atGu\u00f0r\u00fan f\u00fdsti \u00ed r\u00fanum, at \u00feeir k\u00e6mi \u00e1 hans fund. S\u00ed\u00f0ank\u00f3mu \u00feeir til hallar Gunnars konungs, ok var tekit vi\u00f0\u00feeim vel ok gervir fyrir \u00feeim eldar st\u00f3rir. Ok s\u00ed\u00f0andrukku \u00feeir me\u00f0 gle\u00f0i inn bezta drykk. \u00de\u00e1 m\u00e6lti Vingi:\"Atli konungr sendir mik hingat ok vildi, at \u00feit s\u00e6tti\u00f0hann heim me\u00f0 miklum s\u00f3ma ok \u00fe\u00e6gi\u00f0 af honum mikinns\u00f3ma, hj\u00e1lma ok skj\u00f6ldu, sver\u00f0 ok brynjur, gull okg\u00f3\u00f0 kl\u00e6\u00f0i, herli\u00f0 ok hesta ok mikit l\u00e9n, ok ykkr l\u00e9zt hannbezt unna s\u00edns r\u00edkis.\" \u00de\u00e1 br\u00e1 Gunnarr h\u00f6f\u00f0i ok m\u00e6lti tilH\u00f6gna: \"Hvat skulum vit af \u00feessu bo\u00f0i \u00feiggja? Hannb\u00fd\u00f0r okkr at \u00feiggja mikit r\u00edki, en enga konunga veitek jafnmikit gull eiga sem okkr, \u00fev\u00ed at vit h\u00f6fum \u00featgull allt, er \u00e1 Gnitahei\u00f0i l\u00e1, ok eigum vi\u00f0 st\u00f3rar skemmurfullar af gulli ok inum beztum h\u00f6ggvopnum ok alls konarherkl\u00e6\u00f0um. Veit ek minn hestinn beztan ok sver\u00f0ithvassast, gullit \u00e1g\u00e6tast.\" H\u00f6gni svarar: \"Undrumst ekbo\u00f0 hans, \u00fev\u00ed at \u00feat hefir hann sjaldan gert, ok \u00f3r\u00e1\u00f0ligtmun vera at fara \u00e1 hans fund, ok \u00feat undrumst ek, erek s\u00e1 gersimar \u00fe\u00e6r, er Atli konungr sendi okkr, at eks\u00e1 vargsh\u00e1ri kn\u00fdtt \u00ed einn gullhring, ok m\u00e1 vera, at Gu\u00f0r\u00fanu\u00feykki hann \u00falfshug vi\u00f0 okkr hafa ok vili h\u00faneigi, at vit farim.\" Vingi s\u00fdnir honum n\u00fa r\u00fanarnar \u00fe\u00e6r,er hann kva\u00f0 Gu\u00f0r\u00fanu sent hafa.N\u00fa gengr al\u00fe\u00fd\u00f0a at sofa, en \u00feeir drukku vi\u00f0 nokkuramenn. \u00de\u00e1 gekk at kona H\u00f6gna, er h\u00e9t Kostbera, kvennafr\u00ed\u00f0ust, ok leit \u00e1 r\u00fanarnar. Kona Gunnars h\u00e9t Glaumv\u00f6r,sk\u00f6rungr mikill. \u00de\u00e6r skenktu. Konungar ger\u00f0ustallmj\u00f6k drukknir. \u00deat finnr Vingi ok m\u00e6lti \"Ekki er\u00fev\u00ed at leyna, at Atli konungr er \u00feungf\u00e6rr mj\u00f6k okgamla\u00f0r mj\u00f6k at verja sitt r\u00edki, en synir hans ungir oktil eingis f\u00e6rir. N\u00fa vill hann gefa y\u00f0r vald yfir r\u00edkinu,me\u00f0an \u00feeir eru sv\u00e1 ungir, ok ann y\u00f0r bezt at nj\u00f3ta.\"N\u00fa var b\u00e6\u00f0i, at Gunnarr var mj\u00f6k drukkinn, en bo\u00f0itmikit r\u00edki, m\u00e1tti ok eigi vi\u00f0 sk\u00f6pum vinna, heitr n\u00fafer\u00f0inni ok segir H\u00f6gna, br\u00f3\u00f0ur s\u00ednum. Hann svarar:\"Y\u00f0art atkv\u00e6\u00f0i mun standa hlj\u00f3ta, ok fylgja mun ek\u00fe\u00e9r, en \u00f3f\u00fass em ek \u00feessarar fer\u00f0ar.\""}}