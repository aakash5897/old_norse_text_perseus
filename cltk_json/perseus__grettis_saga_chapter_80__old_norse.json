{"originalTitle": "Grettis_Saga_Chapter_80", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Grettis_Saga_Chapter_80", "text": {"0": "N\u00fa leggjast \u00feeir ni\u00f0ur um kveldi\u00f0. Og er kom a\u00f0 mi\u00f0ri n\u00f3tt    braust Grettir um fast. Illugi spur\u00f0i hv\u00ed hann v\u00e6ri svo    \u00f3kyrr.    Grettir sag\u00f0i a\u00f0 honum ger\u00f0ist illt \u00ed f\u00e6tinum \"og \u00fe\u00e6tti m\u00e9r    l\u00edkara a\u00f0 nokku\u00f0 litbrig\u00f0i v\u00e6ri \u00e1.\"    Kveiktu \u00feeir \u00fe\u00e1 lj\u00f3s. Og er til var leyst s\u00fdndist f\u00f3turinn    bl\u00e1sinn og kolbl\u00e1r en s\u00e1ri\u00f0 var hlaupi\u00f0 \u00ed sundur og miklu    illilegra en \u00ed fyrstu. \u00dear fylgdi mikill verkur svo a\u00f0 hann    m\u00e1tti hvergi kyrr \u00feola og eigi kom honum svefn \u00e1 augu.    \u00de\u00e1 m\u00e6lti Grettir: \"Svo skulum v\u00e9r vi\u00f0 b\u00faast sem krankleiki    \u00feessi sem eg hefi fengi\u00f0 mun eigi til einskis gera \u00fev\u00ed a\u00f0    \u00feetta eru gerningar og mun kerling \u00e6tla a\u00f0 hefna    steinsh\u00f6ggsins.\"    Illugi m\u00e6lti \u00fe\u00e1: \"Sag\u00f0i eg \u00fe\u00e9r a\u00f0 eigi mundi gott f\u00e1 af    kerlingu \u00feeirri.\"    \"Allt mun fyrir eitt koma,\" segir Grettir og kva\u00f0 v\u00edsur fimm:Oft nam sk\u00f6pum a\u00f0 skiptaskj\u00f3ma egg \u00ed r\u00f3mu\u00fe\u00e1 er berserkja birkisb\u00f6\u00f0 har\u00f0a sj\u00f6t var\u00f0ag.Gildvi\u00f0 Hjarrandi handa,Hristar v\u00f6r\u00f0r, enn missti.Bj\u00f6rn l\u00e9t br\u00e1tt og Gunnarb\u00e1\u00f0ir l\u00edf og n\u00e1\u00f0ir.Enn kom eg einu sinni\u00fat \u00e1 brei\u00f0ri Sk\u00fatu\u00ed Dyrh\u00f3lmum, darradrengir elsku\u00f0u lengi.Bau\u00f0 Torfi \u00fe\u00e1 \u00fe\u00fd\u00f0um\u00feegn me\u00f0 st\u00f3ru megni\u00feeyti \u00feungra spj\u00f3ta,\u00fearfr V\u00e9brands arfi.Svo var\u00f0 skildr fr\u00e1 sk\u00e1ldiskeleggr M\u00edmis veggjamei\u00f0r, \u00fe\u00f3tt margir st\u00e6\u00f0umenn a\u00f0 vopna sennu,svo a\u00f0 \u00f3f\u00e6r var\u00f0 \u00e1raendr af Grettis hendihlynr \u00ed hr\u00ed\u00f0um benja.Hest gaf hann m\u00e9r a\u00f0 lesti.V\u00edtt fr\u00e1 eg \u00deorfinnr \u00fe\u00e6tti\u00feegn sterkr sva\u00f0ilsverka.Aldrs kva\u00f0st odd-b\u00f6r skyldu,Arn\u00f3rs sonr, m\u00e9r varna.\u00c1r\u00e6\u00f0i brast ey\u00f0ieinlyndum, \u00fe\u00f3tt mig fyndi\u00fati, orma setra,einn, var eg eigi a\u00f0 beinni.Gat eg fyr geira nj\u00f3tumg\u00e6tt \u00fev\u00ed treysti eg m\u00e6ttivi\u00f0r ums\u00e1tum \u00fdta,aldrs, en \u00fea\u00f0 vara sjaldan.N\u00fa hefir gild me\u00f0 g\u00f6ldrumgunnelda b\u00f6r unni\u00f0,r\u00f6mm eru r\u00e1\u00f0 hin grimmu,rein afg\u00f6mul steina.    \"N\u00fa skulum v\u00e9r vera varir um oss,\" segir Grettir, \"\u00fev\u00ed a\u00f0 svo    munu \u00feau \u00deorbj\u00f6rn \u00f6ngull til \u00e6tla a\u00f0 eigi skuli \u00feetta eitt    saman fara. Vil eg Glaumur a\u00f0 \u00fe\u00fa g\u00e6tir stiga hvern dag h\u00e9\u00f0an    \u00ed fr\u00e1 en dragir upp \u00e1 kveldi og gerir \u00feetta tr\u00falega sem miki\u00f0    liggi vi\u00f0. En ef \u00fe\u00fa sv\u00edkur okkur \u00fe\u00e1 mun \u00fe\u00e9r skammt til ills.\"    Glaumur h\u00e9t g\u00f3\u00f0u um \u00feetta. N\u00fa t\u00f3k a\u00f0 har\u00f0na ve\u00f0r\u00e1tta og ger\u00f0i    \u00e1 landnyr\u00f0ing mikinn me\u00f0 kulda. Grettir spur\u00f0i hvert kveld    hvort upp v\u00e6ri dreginn stiginn.    Glaumur m\u00e6lti: \"N\u00fa v\u00e6ri helst manna von mest. E\u00f0a mun    nokkurum svo mikill hugur \u00e1 a\u00f0 n\u00e1 l\u00edfi \u00fe\u00ednu a\u00f0 \u00fea\u00f0 vilji til    vinna a\u00f0 drepa sj\u00e1lf an sig? \u00dev\u00ed a\u00f0 \u00feessi ve\u00f0ur eru langt um    \u00f3f\u00e6r. Og loki\u00f0 \u00e6tla eg n\u00fa garpskapnum hinum mesta er \u00fe\u00e9r    \u00feykir sem allt muni ykkur a\u00f0 bana.\"    \"\u00de\u00fa munt \u00feig enn verr bera en hvor okkar,\" sag\u00f0i Grettir,    \"til hvers sem taka \u00fearf. En \u00fe\u00f3 skaltu n\u00fa geyma stigans \u00fe\u00f3 a\u00f0    \u00fe\u00fa s\u00e9rt nau\u00f0igur.\"    R\u00e1ku \u00feeir hann \u00fat hvern morgun. \u00deoldi hann \u00fea\u00f0 illa.    Verkurinn t\u00f3k a\u00f0 vaxa \u00ed skeinunni svo a\u00f0 bl\u00e9s upp allan    f\u00f3tinn og l\u00e6ri\u00f0 t\u00f3k \u00fe\u00e1 a\u00f0 grafa b\u00e6\u00f0i uppi og ni\u00f0ri og snerist    um allt s\u00e1ri\u00f0 svo a\u00f0 Grettir ger\u00f0ist banv\u00e6nn. Sat Illugi yfir    honum n\u00f3tt og dag svo a\u00f0 hann gaf a\u00f0 engu \u00f6\u00f0ru gaum. Var \u00fe\u00e1    li\u00f0i\u00f0 af annarri viku s\u00ed\u00f0an Grettir skeindi sig."}}