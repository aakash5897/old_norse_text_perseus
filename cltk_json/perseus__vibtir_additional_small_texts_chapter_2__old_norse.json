{"originalTitle": "Vi\u00f0b\u00e6tir_(Additional_Small_Texts)_Chapter_2", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Vi\u00f0b\u00e6tir_(Additional_Small_Texts)_Chapter_2", "text": {"0": "\u00deat var sagt, at einn dag spur\u00f0i Eirekr norr\u00e6ni konung, hverrgert hef\u00f0i himin e\u00f0a j\u00f6r\u00f0. Konungr segir: \"Einn ger\u00f0i hv\u00e1rttveggja.\"Eirekr spur\u00f0i: \"Hverr er s\u00e1?\" Konungr svarar: \"Gu\u00f0alm\u00e1ttigr, s\u00e1 er einn \u00ed gu\u00f0d\u00f3mi, en \u00ferennr \u00ed greiningu.\"Eirekr m\u00e6lti: \"Hverjar eru \u00fe\u00e6r \u00ferj\u00e1r greiningar?\" Konungrsegir: \"L\u00edttu \u00ed s\u00f3lina. \u00cd henni eru \u00ferj\u00e1r greinir, eldr, birti okvermir, ok er \u00fe\u00f3 ein s\u00f3l. Sv\u00e1 er ok \u00ed gu\u00f0i fa\u00f0ir ok sonr okheilagr andi, ok er hann \u00fe\u00f3 einn \u00ed s\u00ednum alm\u00e6tti.\" Eirekrm\u00e6lti: \"\u00de\u00f3 er mikill gu\u00f0 sj\u00e1, er ger\u00f0i himin ok j\u00f6r\u00f0. Seg m\u00e9rn\u00fa nokkut af mikilleik hans.\" Konungr m\u00e6lti: \"Gu\u00f0 er einn\u00f3umbr\u00e6\u00f0iligr ok \u00f3yfirst\u00edganligr. Hann er yfir \u00f6llum hlutum ok\u00feolir alla hluti, ok hann heldr \u00f6ll endim\u00f6rk jar\u00f0ar me\u00f0 sinnihendi.\" Eirekr m\u00e6lti: \"Hv\u00e1rt veit gu\u00f0 alla hluti?\" Konungrsegir: \"Einn veit hann allt, sem \u00ed hans augliti s\u00e9.\" En er konungrhaf\u00f0i \u00feetta m\u00e6lt, \u00fe\u00e1 undra\u00f0ist Eirekr mikilleik gu\u00f0s.Eirekr m\u00e6lti: \"Hv\u00e1rt b\u00fdr gu\u00f0 \u00e1 himni e\u00f0a j\u00f6r\u00f0u?\" Konungrsegir: \"\u00c1 himnum r\u00edkir hann, ok \u00fear er hans veldi. \u00dear ereigi s\u00f3tt n\u00e9 \u00feytr, eigi dau\u00f0i, eigi hryggleikr ok eigi ves\u00f6ld. \u00dearer jafnan fagna\u00f0r ok eil\u00edf s\u00e6la ok gle\u00f0i me\u00f0 himneskum kr\u00e1sum\u00e1n enda.\" Eirekr m\u00e6lti: \"Hverir eru \u00fear me\u00f0 gu\u00f0i?\" Konungrsegir: \"Helgir englar eru \u00fear. \u00de\u00e1 skapa\u00f0i gu\u00f0 s\u00e9r til \u00fej\u00f3nustu\u00ed fyrstu. Gu\u00f0 alm\u00e1ttigr ger\u00f0i s\u00e9r bjarta h\u00f6ll; \u00fe\u00e1 h\u00f6ll kalla\u00f0ihann himnar\u00edki. S\u00ed\u00f0an ger\u00f0i hann myrkvastofu; \u00feat er \u00feessiheimr, er v\u00e9r byggjum. \u00cd honum setti gu\u00f0 dj\u00fapa gr\u00f6f; \u00feat erhelv\u00edti. \u00cd \u00feeim sta\u00f0 er hvers kyns ves\u00f6ld me\u00f0 eldi, ok \u00fear kveljastandir rangl\u00e1tra manna. Fyrir \u00feeiri gr\u00f6f r\u00e6\u00f0r Satan, \u00f3vinralls mannkyns, en gu\u00f0 alm\u00e1ttigr batt hann rammliga eptir p\u00edsls\u00edna. S\u00ed\u00f0an reis hann upp \u00e1 \u00feri\u00f0ja degi eptir sinn l\u00edkams dau\u00f0a.En \u00e1 fertuganda degi steig hann upp til himnar\u00edkis, er \u00f6llumv\u00f6ldum gu\u00f0s er fyrir b\u00fait, riddarum ok hir\u00f0sveitum, ok \u00fearer \u00f6llum skylt til at stunda ok fylla \u00feat skar\u00f0, er \u00fe\u00e1 var\u00f0, erenglarnir spilltust, en gu\u00f0 mun \u00fe\u00e1 t\u00f6lu fylla me\u00f0 hreinl\u00edfism\u00f6nnum.\"Eirekr m\u00e6lti: \"Hver er gr\u00f6f s\u00fa, er \u00fe\u00fa m\u00e6ltir, at \u00edj\u00f6r\u00f0u v\u00e6ri?\" Konungr segir: \"\u00deat er j\u00f6r\u00f0 dau\u00f0ans, er fyrir erb\u00fain syndugum m\u00f6nnum, ok kallast \u00feat helviti. \u00cd \u00feeim sta\u00f0 erhvers kyns ves\u00f6ld me\u00f0 eldi eil\u00edfum. \u00dear kveljast v\u00e1ndir menn.\"Eirekr m\u00e6lti: \"Hverir eru \u00feeir?\" Konungr segir: \"Hei\u00f0nirmenn allir ok gu\u00f0n\u00ed\u00f0ingar.\" Eirekr m\u00e6lti: \"Hv\u00ed eru allirhei\u00f0nir menn illir?\" Konungr segir: \"\u00dev\u00ed, at \u00feeir vilja eigig\u00f6fga gu\u00f0, skapara sinn.\" Eirekr m\u00e6lti: \"Er eigi \u00feat gu\u00f0, erv\u00e9r g\u00f6fgum?\" Konungr segir: \"Eigi er \u00feat gu\u00f0, \u00fev\u00ed at fr\u00e1 \u00feeimer sagt ves\u00f6lum, hve illa \u00feeir d\u00f3 e\u00f0a hversu gl\u00e6pafullt l\u00edf \u00feeirfram leiddu, me\u00f0an \u00feeir lif\u00f0u. \u00deeira andir eru n\u00fa \u00ed eil\u00edfum eldiok \u00f3sl\u00f6kkvanligum kv\u00f6lum.\" Eirekr m\u00e6lti \u00fe\u00e1: \"Aldri heyr\u00f0aek sl\u00edka hluti fyrr fr\u00e1 \u00feeim sag\u00f0a.\" Konungr segir: \"Villr ertu\u00ed tr\u00fanni, at \u00fe\u00fa heyr\u00f0ir eigi sl\u00edkt sagt, en ef \u00fe\u00fa vill \u00e1 eil\u00edfan gu\u00f0tr\u00faa, \u00feann er \u00ed \u00ferenningu er, \u00fe\u00e1 muntu eptir dau\u00f0ann me\u00f0honum fara \u00ed eil\u00edfa s\u00e6lu.\" Eirekr m\u00e6lti: \"\u00deess \u00e6ski ek, at ek\u00f6\u00f0list eil\u00edft l\u00edf eptir dau\u00f0ann.\" Konungr m\u00e6lti: \"\u00deessi \u00f3sk veitist\u00fe\u00e9r, ef \u00fe\u00fa tr\u00fair \u00e1 eil\u00edfan gu\u00f0 \u00ed \u00ferenningu ok takir \u00fe\u00e1 heilagask\u00edrn, ok ver\u00f0r \u00fe\u00fa \u00fe\u00e1 l\u00edfga\u00f0r af holdi hans ok bl\u00f3\u00f0i ok gerist\u00fe\u00fa vinr gu\u00f0s. Tak vi\u00f0 kristni ok hei\u00f0ra hann \u00ed \u00f6llum hlutumr\u00e9ttiliga.\" Eirekr m\u00e6lti: \"\u00deat samir at gera, sem \u00fe\u00fa eggjar. Seg\u00fe\u00fa m\u00e9r \u00feat, er ek spyr \u00feik: Hvar er helv\u00edti?\" Konungr segir:\"Undir j\u00f6r\u00f0u.\" Eirekr m\u00e6lti: \"Hvat er yfir j\u00f6r\u00f0u.\" Konungrsegir: \"Lopt.\" Eirekr m\u00e6lti: \"Hvat er yfir lopti?\" Konungrsegir: \"Festingarhiminn. \u00cd \u00feeim himni eru \u00f6ll himintungl sv\u00e1sem brennandi eldr.\" Eirekr m\u00e6lti: \"Hvat er yfir festingarhimni?\"Konungr m\u00e6lti: \"V\u00f6tn eru \u00fear fest sem sk\u00fd.\" Eirekrm\u00e6lti: \"Hvat er yfir \u00feeim v\u00f6tnum?\" Konungr segir: \"Andligrhiminn, ok \u00fev\u00ed tr\u00faa menn, at englar b\u00fai \u00fear.\" Eirekr m\u00e6lti:\"Hvat er yfir \u00feeim himni?\" Konungr svarar: \"Skilningarhiminn.\u00cd \u00feeim himni m\u00e1 l\u00edta sj\u00e1lfan gu\u00f0 ok hans veldi, \u00feeir sem\u00feess eru makligir.\" \u00de\u00e1 undrast Eirekr, hversu vitr konungrvar ok m\u00e6lti: \"\u00de\u00f3 er mikil ok h\u00e1leit ok \u00f3yfirst\u00edganlig \u00fe\u00edn spekt.Seg \u00fe\u00fa, ef \u00fe\u00fa veizt, hversu mikil er breidd jar\u00f0arinnar.\" Konungrsegir: \"Forvitinn ertu, Eirekr, ok margra hluta viltu v\u00edssver\u00f0a, \u00feeira sem \u00f3nau\u00f0synligir eru ok f\u00e1heyr\u00f0ir ok mj\u00f6k\u00f3kunnir. En til \u00feess at ek fylli spurning \u00fe\u00edna, \u00fe\u00e1 heyr \u00fe\u00fa, hvater ek segi \u00fe\u00e9r, ok nem eptir. Umhverfis j\u00f6r\u00f0ina telja fr\u00f3\u00f0irmenn hundra\u00f0 \u00fe\u00fasunda rasta ok \u00e1tta tigi \u00fe\u00fasunda, ok haldahenni engir st\u00f3lpar upp, heldr gu\u00f0ligr alm\u00e1ttr.\" Eirekr m\u00e6lti:\"Hversu langt er milli himins ok jar\u00f0ar?\" Konungr svarar: \"Forvitinnertu. \u00deat er kallat, at af j\u00f6r\u00f0u s\u00e9 allt til ins efsta himinshundra\u00f0 \u00fe\u00fasunda m\u00edlna ok \u00ferj\u00fa hundru\u00f0 ok h\u00e1lfr n\u00edundi t\u00f6grm\u00edlna.\" Eirekr m\u00e6lti: \"Hvat er utan um j\u00f6r\u00f0ina?\" Konungrsegir: \"Mikill sj\u00f3r, er oceanum heitir.\" Eirekr m\u00e6lti: \"Hverter yzt land \u00ed su\u00f0rh\u00e1lfu heimsins?\" Konungr svarar: \"Ind\u00edalandsegjum v\u00e9r enda \u00e1 l\u00f6ndum \u00ed \u00fe\u00e1 h\u00e1lfu heims.\" Eirekr m\u00e6lti:\"Hvar er s\u00e1 sta\u00f0r, er \u00d3d\u00e1insakr heitir?\" Konungr segir: \"Paradisumk\u00f6llum v\u00e9r sv\u00e1 e\u00f0a j\u00f6r\u00f0 lifandi.\" Eirekr m\u00e6lti: \"Hvarer s\u00e1 sta\u00f0r?\" Konungr segir: \"\u00cd austr er land fr\u00e1 Ind\u00edalandiinu yzta.\" Eirekr m\u00e6lti: \"M\u00e1 komast \u00feangat?\" \"V\u00edst eigi,\"segir konungr, \"\u00fev\u00ed at eldligr veggr stendr fyrir, s\u00e1 tekr allttil himins upp.\"En er \u00feetta ok margt annat haf\u00f0i konungr sagt Eireki, \u00fe\u00e1l\u00e9t hann fallast til f\u00f3ta konungi ok m\u00e6lti: \"Ek bi\u00f0 \u00feik, innbezti konungr, at fyrir fullting y\u00f0vart grei\u00f0ist fer\u00f0 m\u00edn, \u00fev\u00edat m\u00e9r er nau\u00f0syn \u00e1 hendi at efna heitstrenging m\u00edna, \u00fev\u00ed atek strengdi \u00feess heit at fara su\u00f0r \u00ed heima at leita \u00d3d\u00e1insakrs,en ek veit, at ek m\u00e1 at engum kosti komast \u00feangat, utan eknj\u00f3ti y\u00f0vars fulltings vi\u00f0.\" Konungr segir: \"Vertu h\u00e9r \u00ferj\u00e1vetr me\u00f0 oss ina n\u00e6stu ok far s\u00ed\u00f0an, \u00fev\u00ed at nau\u00f0syn er, at \u00fe\u00e9rver\u00f0i hj\u00e1lp at m\u00ednum r\u00e1\u00f0um, ok hl\u00fd\u00f0 \u00fe\u00fa m\u00ednum fort\u00f6lum \u00ed\u00f6llu. Tak vi\u00f0 sk\u00edrn, ok mun ek \u00fe\u00e1 fulltingja \u00fe\u00e9r.\" Eirekrspur\u00f0i konung vandliga at \u00f6mbun r\u00e9ttl\u00e6tis e\u00f0a p\u00edslum helv\u00edtis.Hann spur\u00f0i ok at yfirbrag\u00f0i \u00fej\u00f3\u00f0a ok grein landa, fr\u00e1 h\u00f6fumok \u00fatl\u00f6ndum ok fr\u00e1 allri austr\u00e1lfu heimsins ok su\u00f0r\u00e1lfu, fr\u00e1konungum st\u00f3rum ok fr\u00e1 \u00fdmissum eyjum, fr\u00e1 au\u00f0n landa okfr\u00e1 \u00feeim st\u00f6\u00f0um, er \u00feeir \u00e1ttu fer\u00f0 yfir, fr\u00e1 m\u00f6nnum undarligumok b\u00faningi \u00feeira ok si\u00f0um margra \u00fej\u00f3\u00f0a, fr\u00e1 h\u00f6ggormumok flugdrekum ok alls kyns d\u00fdrum ok fuglum, fr\u00e1gn\u00f3tt gulls ok gimsteina. \u00deessar spurningar ok margar a\u00f0rarleysti konungr vel ok fr\u00f3\u00f0liga. Eptir \u00feetta v\u00e1ru \u00feeir sk\u00edr\u00f0irEirekr ok hans menn."}}