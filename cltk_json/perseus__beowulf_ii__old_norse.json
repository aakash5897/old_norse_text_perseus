{"originalTitle": "Beowulf_Ii", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Ii", "text": {"0": "IIGew\u0101t \u00f0\u0101 n\u0113osian,  sy\u00fe\u00f0an niht bec\u014dm,hean h\u016bses,  h\u016b hit Hring-Dene\u00e6fter b\u0113or\u00feege  geb\u016bn h\u00e6fdon.Fand \u00fe\u0101 \u00f0\u01e3r inne  \u00e6\u00feelinga gedrihtswefan \u00e6fter symble;  sorge ne c\u016b\u00f0on,wonsceaft wera.  Wiht unh\u01e3lo,grim ond gr\u01e3dig,  gearo s\u014dna w\u00e6s,r\u0113oc ond r\u0113\u00fee,  ond on r\u00e6ste genam\u00fer\u012btig \u00feegna;  \u00feanon eft gew\u0101th\u016b\u00f0e hr\u0113mig  t\u014d h\u0101m faran,mid \u00fe\u01e3re w\u00e6lfylle  w\u012bca n\u0113osan.\u00d0\u0101 w\u00e6s on \u016bhtan  mid \u01e3rd\u00e6geGrendles g\u016b\u00f0cr\u00e6ft  gumum undyrne;\u00fe\u0101 w\u00e6s \u00e6fter wiste  w\u014dp \u016bp \u0101hafen,micel morgensw\u0113g.  M\u01e3re \u00fe\u0113oden,\u00e6\u00feeling \u01e3rg\u014dd,  unbl\u012b\u00f0e s\u00e6t,\u00feolode \u00f0r\u0233\u00f0sw\u0233\u00f0  \u00feegnsorge dr\u0113ah,sy\u00f0\u00fean h\u012be \u00fe\u00e6s l\u0101\u00f0an  l\u0101st sc\u0113awedon,wergan g\u0101stes;  w\u00e6s \u00fe\u00e6t gewin t\u014d strang,l\u0101\u00f0 ond longsum!  N\u00e6s hit lengra fyrst,ac ymb \u0101ne niht  eft gefremedemor\u00f0beala m\u0101re,  ond n\u014d mearn fore,f\u01e3h\u00f0e ond fyrene;  w\u00e6s t\u014d f\u00e6st on \u00fe\u0101m.\u00fe\u0101 w\u00e6s \u0113a\u00f0fynde  \u00fe\u0113 him elles hw\u01e3rger\u016bml\u012bcor  r\u00e6ste [s\u014dhte],bed \u00e6fter b\u016brum,  \u00f0\u0101 him geb\u0113acnod w\u00e6s,ges\u00e6gd s\u014d\u00f0l\u012bce  sweotolan t\u0101cneheal\u00f0egnes hete;  h\u0113old hyne sy\u00f0\u00feanfyr ond f\u00e6stor  s\u0113 \u00fe\u01e3m f\u0113onde \u00e6twand.Sw\u0101 r\u012bxode  ond wi\u00f0 rihte wan,\u0101na wi\u00f0 eallum,  o\u00f0 \u00fe\u00e6t \u012bdel st\u014ddh\u016bsa s\u0113lest.  W\u00e6s s\u0113o hw\u012bl micel;twelf wintra t\u012bd  torn ge\u00feolodewine Scyldinga,  w\u0113ana gehwelcne,s\u012bdra sorga;  for\u00f0\u0101m [secgum] wear\u00f0,ylda bearnum  undyrne c\u016b\u00f0gyddum ge\u014dmore,  \u00fe\u00e6tte Grendel wanhw\u012ble wi\u00f0 Hr\u014d\u00feg\u0101r,  heten\u012b\u00f0as w\u00e6g,fyrene ond f\u01e3h\u00f0e  fela miss\u0113ra,sing\u0101le s\u00e6ce;  sibbe ne woldewi\u00f0 manna hwone  m\u00e6genes Deniga,feorhbealo feorran,  f\u0113a \u00feingian,n\u0113 \u00fe\u01e3r n\u01e3nig witena  w\u0113nan \u00feorftebeorhtre b\u014dte  t\u014d banan folmum;(ac se) \u01e3gl\u01e3ca  \u0113htende w\u00e6s,deorc d\u0113a\u00fescua,  dugu\u00fee ond geogo\u00fee,seomade ond syrede;  sinnihte h\u0113oldmistige m\u014dras;  men ne cunnon,hwyder helr\u016bnan  hwyrftum scr\u012b\u00fea\u00f0.Sw\u0101 fela fyrena  f\u0113ond mancynnes,atol \u0101ngengea  oft gefremede,heardra h\u0233n\u00f0a;  Heorot eardode,sincf\u0101ge sel  sweartum nihtum ; --n\u014d h\u0113 \u00feone gifst\u014dl  gr\u0113tan m\u014dste,m\u0101\u00fe\u00f0um for Metode,  n\u0113 his myne wisse.--\u00fe\u00e6t w\u00e6s wr\u01e3c micel  wine Scyldinga,m\u014ddes brec\u00f0a.  Monig oft ges\u00e6tr\u012bce t\u014d r\u016bne;  r\u01e3d eahtedon,hw\u00e6t sw\u012b\u00f0ferh\u00f0um  s\u0113lest w\u01e3rewi\u00f0 f\u01e3rgryrum  t\u014d gefremmanne.Hw\u012blum h\u012be geh\u0113ton  \u00e6t b\u00e6rgtrafumw\u012bgweor\u00feunga,  wordum b\u01e3don,\u00fe\u00e6t him g\u0101stbona  g\u0113oce gefremedewi\u00f0 \u00fe\u0113od\u00fer\u0113aum.  Swylc w\u00e6s \u00fe\u0113aw hyra,h\u01e3\u00feenra hyht;  helle gemundonin m\u014ddsefan,  Metod h\u012be ne c\u016b\u00feon,d\u01e3da D\u0113mend,  ne wiston h\u012be Drihten God,n\u0113 h\u012be h\u016bru heofena Helm  herian ne c\u016b\u00feon,wuldres Waldend.  W\u0101 bi\u00f0 \u00fe\u01e3m \u00f0e sceal\u00feurh sl\u012b\u00f0ne n\u012b\u00f0  s\u0101wle besc\u016bfanin f\u0233res f\u00e6\u00fem,  fr\u014dfre ne w\u0113nan,wihte gewendan !  W\u0113l bi\u00f0 \u00fe\u01e3m \u00fee m\u014dt\u00e6fter d\u0113a\u00f0d\u00e6ge  Drihten s\u0113ceanond t\u014d F\u00e6der f\u00e6\u00femum  freo\u00f0o wilnian !"}}