{"originalTitle": "\u00c1smundar_Saga_Kappabana_Chapter_3", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00c1smundar_Saga_Kappabana_Chapter_3", "text": {"0": "\u00c1lfr h\u00e9t konungr, er r\u00e9\u00f0 fyrir Danm\u00f6rku. D\u00f3ttir hansh\u00e9t \u00c6sa in fagra. H\u00fan var fr\u00e6g v\u00ed\u00f0a um l\u00f6nd af v\u00e6nleiks\u00ednum ok hannyr\u00f0um. \u00c1ki h\u00e9t einn r\u00edkr kappi \u00edDanm\u00f6rku. Hann var \u00ed k\u00e6rleikum miklum vi\u00f0 konung,ok \u00c1lfi konungi var at honum mest traust. Konungrkalla\u00f0i hann til s\u00edn ok m\u00e6lti: \"Herna\u00f0 viljum v\u00e9rdr\u00fdgja \u00ed sumar ok taka \u00feat r\u00edki undir v\u00e1ra eign, er\u00e1\u00f0r liggr g\u00e6zlulaust, en \u00fe\u00f3 frami at, ef n\u00e1ist.\" Kappinnsvarar: \"Herra, hvar viti \u00fe\u00e9r r\u00edki falt?\" Konungr m\u00e6lti:\"Bu\u00f0li konungr er n\u00fa \u00f6rvasi at aldri, ok viljum v\u00e9rleggja undir oss hans r\u00edki.\" \u00c1ki segir: \"Eigi vil ek \u00feessletja at gera st\u00f3rr\u00e6\u00f0i, ok mun enn sem fyrr eptir framaverk,at \u00fe\u00e9r munu\u00f0 laun hyggja vinum y\u00f0rum fyrir sittstarf.\"S\u00ed\u00f0an bjuggu \u00feeir \u00c1lfr konungr ok \u00c1ki her sinn okherju\u00f0u \u00ed Sv\u00ed\u00fej\u00f3\u00f0 \u00e1 r\u00edki Bu\u00f0la konungs ok ger\u00f0u \u00fearmikit hervirki \u00ed manndr\u00e1pum ok fj\u00e1rupptektum. Ener Bu\u00f0li konungr spyrr \u00feetta, stefnir hann saman s\u00ednumher ok f\u00e6r l\u00edtit li\u00f0, er styrkr Helga, m\u00e1gs hans, varfjarri, en \u00fe\u00f3 helt hann s\u00f3kn upp ok var borinn ofmagniok fell \u00ed \u00feeiri orrostu, en \u00c1lfr konungr t\u00f3k atherfangi d\u00f3ttur hans ok allmikit f\u00e9, ok fara n\u00fa heimvi\u00f0 sv\u00e1 b\u00fait. \u00de\u00e1 m\u00e6lti \u00c1lfr: \"Sv\u00e1 hefir oss til handaborizt, at v\u00e9r h\u00f6fum gn\u00f3gt r\u00edki ok f\u00e9, en fyrir \u00feitt li\u00f0sinni,\u00c1ki, vil ek gifta \u00fe\u00e9r Hildi Bu\u00f0lad\u00f3ttur, \u00fe\u00f3tth\u00fan eigi \u00e1\u00f0r b\u00f3nda.\" \u00c1ki segir: \"Hver munu \u00f6nnurskapfelldri laun en \u00feessi? Ok eigi \u00feykki m\u00e9r at verra,\u00fe\u00f3tt Helgi konungr eigi hana \u00e1\u00f0r.\"Eptir \u00feat gekk \u00c1ki at eiga Hildi, ok \u00e1ttu \u00feau einnson. S\u00e1 h\u00e9t \u00c1smundr. Hann var snemma mikill oksterkr ok lag\u00f0ist \u00ed v\u00edking, \u00feegar hann m\u00e1tti, ok brautundir sik mikinn hermanna afla."}}