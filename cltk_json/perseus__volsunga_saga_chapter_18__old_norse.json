{"originalTitle": "V\u00f6lsunga_Saga_Chapter_18", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "V\u00f6lsunga_Saga_Chapter_18", "text": {"0": "N\u00fa r\u00ed\u00f0a \u00feeir Sigur\u00f0r ok Reginn upp \u00e1 hei\u00f0ina \u00e1\u00feann farveg, er F\u00e1fnir var vanr at skr\u00ed\u00f0a, er hann f\u00f3rtil vatns, ok \u00feat er sagt, at s\u00e1 hamarr var \u00fer\u00edtugr, erhann l\u00e1 at vatni, \u00fe\u00e1 er hann drakk. \u00de\u00e1 m\u00e6lti Sigur\u00f0r:\"\u00deat sag\u00f0ir \u00fe\u00fa, Reginn, at dreki sj\u00e1 v\u00e6ri eigi meirien einn lyngormr, en m\u00e9r s\u00fdnast vegar hans \u00e6varmiklir.\" Reginn m\u00e6lti: \"Ger gr\u00f6f eina ok sezt \u00fear \u00ed.Ok \u00fe\u00e1 er ormrinn skr\u00ed\u00f0r til vatns, legg \u00fe\u00e1 til hjartahonum ok vinn honum sv\u00e1 bana. \u00dear fyrir f\u00e6r \u00fe\u00famikinn frama.\" Sigur\u00f0r m\u00e6lti: \"Hversu mun \u00fe\u00e1 veita,ef ek ver\u00f0 fyrir sveita ormsins?\" Reginn svarar: \"Eigim\u00e1 \u00fe\u00e9r r\u00e1\u00f0 r\u00e1\u00f0a, er \u00fe\u00fa ert vi\u00f0 hvatvetna hr\u00e6ddr. Okertu \u00f3l\u00edkr \u00fe\u00ednum fr\u00e6ndum at hughreysti.\"N\u00fa r\u00ed\u00f0r Sigur\u00f0r \u00e1 hei\u00f0ina, en Reginn hverfr \u00ed brottyfrit hr\u00e6ddr. Sigur\u00f0r ger\u00f0i gr\u00f6f eina. Ok er hann erat \u00feessu verki, kemr at honum einn gamall ma\u00f0r me\u00f0s\u00ed\u00f0u skeggi ok spyrr, hvat hann gerir \u00fear. Hann segir.\u00de\u00e1 svarar inn gamli ma\u00f0r: \"\u00deetta er \u00f3r\u00e1\u00f0. Ger fleirigrafar ok l\u00e1t \u00fear \u00ed renna sveitann, en \u00fe\u00fa sit \u00ed einniok legg til hjartans orminum.\" \u00de\u00e1 hvarf s\u00e1 ma\u00f0r \u00e1brottu. En Sigur\u00f0r gerir grafar eptir \u00fev\u00ed, sem fyrir varsagt. Ok er ormrinn skrei\u00f0 til vatns, var\u00f0 mikilllandskj\u00e1lfti, sv\u00e1 at \u00f6ll j\u00f6r\u00f0 skalf \u00ed n\u00e1nd. Hann fn\u00fdstieitri alla lei\u00f0 fyrir sik fram, ok eigi hr\u00e6ddist Sigur\u00f0rn\u00e9 \u00f3ttast vi\u00f0 \u00feann gn\u00fd. Ok er ormrinn skrei\u00f0 yfir gr\u00f6fina,\u00fe\u00e1 leggr Sigur\u00f0r sver\u00f0inu undir b\u00e6gslit vinstra,sv\u00e1 at vi\u00f0 hj\u00f6ltum nam. \u00de\u00e1 hleypr Sigur\u00f0r upp \u00f3rgr\u00f6finni ok kippir at s\u00e9r sver\u00f0inu ok hefir allar hendrbl\u00f3\u00f0gar upp til axlar. Ok er inn mikli ormr kenndis\u00edns banas\u00e1rs, \u00fe\u00e1 laust hann h\u00f6f\u00f0inu ok spor\u00f0inum,sv\u00e1 at allt brast \u00ed sundr, er fyrir var\u00f0. Ok er F\u00e1fnirfekk banas\u00e1r, spur\u00f0i hann: \"Hverr ertu, e\u00f0a hverr er\u00feinn fa\u00f0ir, e\u00f0a hver er \u00e6tt \u00fe\u00edn, er \u00fe\u00fa vart sv\u00e1 djarfr,at \u00fe\u00fa \u00feorir at bera v\u00e1pn \u00e1 mik?\" Sigur\u00f0r svarar: \"\u00c6ttm\u00edn er m\u00f6nnum \u00f3kunnig. Ek heiti g\u00f6fugt d\u00fdr, ok \u00e1ek engan f\u00f6\u00f0ur n\u00e9 m\u00f3\u00f0ur, ok einn saman hefi ek farit.\"F\u00e1fnir svarar: \"Ef \u00fe\u00fa \u00e1tt engan f\u00f6\u00f0ur n\u00e9 m\u00f3\u00f0ur, afhverju undri ertu \u00fe\u00e1 alinn? Ok \u00fe\u00f3tt \u00fe\u00fa segir m\u00e9r eigi\u00feitt nafn \u00e1 banad\u00e6gri m\u00ednu, \u00fe\u00e1 veiztu, at \u00fe\u00fa l\u00fdgr n\u00fa.\"Hann svarar: \"Ek heiti Sigur\u00f0r, en fa\u00f0ir minn Sigmundr.\"F\u00e1fnir svarar: \"Hverr eggja\u00f0i \u00feik \u00feessa verks,e\u00f0a hv\u00ed l\u00e9ttu at eggjast? Haf\u00f0ir \u00fe\u00fa eigi fr\u00e9tt \u00featt, hversuallt f\u00f3lk er hr\u00e6tt vi\u00f0 mik ok vi\u00f0 minn \u00e6gishj\u00e1lm?Inn fr\u00e1neygi sveinn, \u00fe\u00fa \u00e1ttir f\u00f6\u00f0r snarpan.\" Sigur\u00f0rsvarar: \"Til \u00feessa hvatti mik inn har\u00f0i hugr, ok sto\u00f0a\u00f0itil, at gert yr\u00f0i, \u00feessi in sterka h\u00f6nd ok \u00feetta itsnarpa sver\u00f0, er n\u00fa kenndir \u00fe\u00fa, ok f\u00e1r er gamall har\u00f0r,ef hann er \u00ed bernsku blautr.\" F\u00e1fnir segir: \"Veit ek,ef \u00fe\u00fa vex upp me\u00f0 fr\u00e6ndum \u00fe\u00ednum, at \u00fe\u00fa mundirkunna at vega rei\u00f0r, en \u00feetta er meiri fur\u00f0a, er einnbandingi hertekinn skal \u00feorat hafa at vega at m\u00e9r, \u00fev\u00edat f\u00e1r hernuminn er fr\u00e6kn til v\u00edgs\" Sigur\u00f0r m\u00e6lti:\"Breg\u00f0r \u00fe\u00fa m\u00e9r, at ek v\u00e6ra fjarri m\u00ednum fr\u00e6ndum?En \u00fe\u00f3tt ek v\u00e6ra hernuminn, \u00fe\u00e1 var ek \u00fe\u00f3 eigi heptr,ok \u00feat fanntu, at ek var lauss.\" F\u00e1fnir svarar: \"Heiptyr\u00f0itekr \u00fe\u00fa hvetvetna \u00fev\u00ed, er ek m\u00e6li. En gull \u00feettamun \u00fe\u00e9r at bana ver\u00f0a, er ek hefi \u00e1tt. Sigur\u00f0r svarar:\"Hverr vill f\u00e9 hafa allt til ins eina dags, en eitt sinnskal hverr deyja.\" F\u00e1fnir m\u00e6lti: \"F\u00e1tt vill \u00fe\u00fa at m\u00ednumd\u00e6mum gera, en drukkna muntu, ef \u00fe\u00fa ferr umsj\u00e1 \u00f3varliga, ok b\u00ed\u00f0 heldr \u00e1 landi, unz logn er.\" Sigur\u00f0rm\u00e6lti: \"Seg \u00fe\u00fa \u00feat, F\u00e1fnir, ef \u00fe\u00fa ert fr\u00f3\u00f0r mj\u00f6k:Hverjar eru \u00fe\u00e6r nornir, er kj\u00f3sa m\u00f6gu fr\u00e1 m\u00e6\u00f0rum?\"F\u00e1fnir svarar: \"Margar eru \u00fe\u00e6r ok sundrlausar, sumareru \u00c1sa \u00e6ttar, sumar eru \u00e1lfa \u00e6ttar, sumar eru d\u00e6trDvalins.\" Sigur\u00f0r m\u00e6lti: \"Hve heitir s\u00e1 h\u00f3lmr, erblanda hj\u00f6rlegi Surtr ok \u00c6sir saman?\" F\u00e1fnir svarar:\"Hann heitir \u00d3skaptr.\" Ok enn m\u00e6lti F\u00e1fnir: \"Reginn,br\u00f3\u00f0ir minn, veldr m\u00ednum dau\u00f0a, ok \u00feat hl\u00e6girmik, er hann veldr ok \u00fe\u00ednum dau\u00f0a, ok ferr \u00fe\u00e1 semhann vildi.\" Enn m\u00e6lti F\u00e1fnir: \"Ek bar \u00e6gishj\u00e1lm yfir\u00f6llu f\u00f3lki, s\u00ed\u00f0an ek l\u00e1 \u00e1 arfi m\u00edns br\u00f3\u00f0ur, ok sv\u00e1 fn\u00fdstaek eitri alla vega fr\u00e1 m\u00e9r \u00ed brott, at engi \u00feor\u00f0i at koma\u00ed n\u00e1nd m\u00e9r, ok engi v\u00e1pn hr\u00e6ddumst ek, ok aldri fannek sv\u00e1 margan mann fyrir m\u00e9r, at ek \u00fe\u00e6ttumst eigimiklu sterkari, en allir v\u00e1ru hr\u00e6ddir vi\u00f0 mik.\" Sigur\u00f0rm\u00e6lti: \"S\u00e1 \u00e6gishj\u00e1lmr, er \u00fe\u00fa sag\u00f0ir fr\u00e1, gefr f\u00e1m sigr,\u00fev\u00ed at hverr s\u00e1, er me\u00f0 m\u00f6rgum kemr, m\u00e1 \u00feat finnaeitthvert sinn, at engi er einna hvatastr.\" F\u00e1fnir svarar:\"\u00deat r\u00e6\u00f0 ek \u00fe\u00e9r, at \u00fe\u00fa takir hest \u00feinn ok r\u00ed\u00f0ir \u00e1brott sem skj\u00f3tast, \u00fev\u00ed at \u00feat hendir opt, at s\u00e1, er banas\u00e1rf\u00e6r, hefnir s\u00edn sj\u00e1lfr.\" Sigur\u00f0r svarar: \"\u00deetta eru\u00fe\u00edn r\u00e1\u00f0, en annat mun ek gera. Ek mun r\u00ed\u00f0a til \u00fe\u00ednsb\u00f3ls ok taka \u00fear \u00feat it mikla gull, er fr\u00e6ndr \u00fe\u00ednir hafa\u00e1tt. F\u00e1fnir svarar: \"R\u00ed\u00f0a muntu \u00fear til, er \u00fe\u00fa finnrsv\u00e1 mikit gull, at \u00e6rit er um \u00fe\u00edna daga, ok \u00feat samagull ver\u00f0r \u00feinn bani ok hvers annars, er \u00feat \u00e1.\" Sigur\u00f0rst\u00f3\u00f0 upp ok m\u00e6lti: \"Heim munda ek r\u00ed\u00f0a, \u00fe\u00f3ttek missta \u00feessa ins mikla fj\u00e1r, ef ek vissa, at ek skyldaaldri deyja, en hverr fr\u00e6kn ma\u00f0r vill f\u00e9 r\u00e1\u00f0a allt tilins eina dags. En \u00fe\u00fa, F\u00e1fnir, ligg \u00ed fj\u00f6rbrotum, \u00fearer \u00feik Hel hafi.\" Ok \u00fe\u00e1 deyr F\u00e1fnir."}}