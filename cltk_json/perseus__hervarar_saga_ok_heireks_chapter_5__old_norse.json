{"originalTitle": "Hervarar_Saga_Ok_Hei\u00f0reks_Chapter_5", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hervarar_Saga_Ok_Hei\u00f0reks_Chapter_5", "text": {"0": "Einn dag, er Gu\u00f0mundr l\u00e9k sk\u00e1ktafl ok hans taflvar mj\u00f6k sv\u00e1 farit, \u00fe\u00e1 spur\u00f0i hann, ef nokkurr kynnihonum r\u00e1\u00f0 til at leggja. \u00de\u00e1 gekk til Hervar\u00f0r ok lag\u00f0ilitla stund til, \u00e1\u00f0r Gu\u00f0mundar var v\u00e6nna. \u00de\u00e1 t\u00f3k ma\u00f0rupp Tyrfing ok br\u00e1; \u00feat s\u00e1 Hervar\u00f0r ok \u00fereif af honumsver\u00f0it ok drap hann ok gekk \u00fat s\u00ed\u00f0an. Menn vilduhlaupa eptir honum. \u00de\u00e1 m\u00e6lti Gu\u00f0mundr: \"Veri\u00f0kvirrir, ekki mun sv\u00e1 mikil hefnd \u00ed manninum sem \u00fe\u00e9r\u00e6tli\u00f0, \u00fev\u00ed at \u00fe\u00e9r viti\u00f0 ekki, hverr hann er; mun \u00feessikvenma\u00f0r y\u00f0r d\u00fdrkeyptr, \u00e1\u00f0r \u00fe\u00e9r f\u00e1i\u00f0 hans l\u00edf.\" S\u00ed\u00f0anvar Herv\u00f6r langa stund \u00ed herna\u00f0i ok var\u00f0 mj\u00f6k sigrs\u00e6l.Ok er henni leiddist \u00feat, f\u00f3r h\u00fan heim til jarls,m\u00f3\u00f0urf\u00f6\u00f0ur s\u00edns; f\u00f3r h\u00fan \u00fe\u00e1 fram sem a\u00f0rar meyjar,at vandist vi\u00f0 bor\u00f0a ok hannyr\u00f0ir. \u00deetta spyrr H\u00f6fundr,sonr Gu\u00f0mundar, ok ferr hann ok bi\u00f0r Hervararok f\u00e6r ok flytr heim. H\u00f6fundr var manna vitrastr oksv\u00e1 r\u00e9ttd\u00e6mr, at hann halla\u00f0i aldri r\u00e9tum d\u00f3mi, hv\u00e1rtsem \u00ed hlut \u00e1ttu innlenzkir e\u00f0a \u00fatlenzkir, ok af hansnafni skyldi s\u00e1 h\u00f6fundr heita \u00ed hverju r\u00edki, er m\u00e1lmanna d\u00e6mdi. \u00deau Herv\u00f6r \u00e1ttu tv\u00e1 syni. H\u00e9t annarrAngant\u00fdr, en annarr Hei\u00f0rekr. B\u00e1\u00f0ir v\u00e1ru \u00feeir miklirmenn ok sterkir, vitrir ok v\u00e6nir. Angant\u00fdr var l\u00edkrfe\u00f0r s\u00ednum at skaplyndi ok vildi hverjum manni gott.H\u00f6fundr unni honum mikit ok \u00fear me\u00f0 \u00f6ll al\u00fe\u00fd\u00f0a.Ok sv\u00e1 margt gott sem hann ger\u00f0i, \u00fe\u00e1 ger\u00f0i Hei\u00f0rekrenn fleira illt. Herv\u00f6r unni honum mikit. F\u00f3stri Hei\u00f0reksh\u00e9t Gizurr. Ok einn t\u00edma, er H\u00f6fundr ger\u00f0i veizlu,var \u00f6llum h\u00f6f\u00f0ingjum til bo\u00f0it \u00ed hans r\u00edki utan Hei\u00f0reki.Honum l\u00edka\u00f0i \u00feat illa ok f\u00f3r allt at einu ok kve\u00f0stskyldu gera \u00feeim nokkut illt. Ok er hann kom \u00ed h\u00f6llina,st\u00f3\u00f0 Angant\u00fdr upp m\u00f3ti honum ok ba\u00f0 hann sitjahj\u00e1 s\u00e9r. Hei\u00f0rekr var ekki k\u00e1tr ok sat lengi vi\u00f0 drykkjuum kveldit. En er Angant\u00fdr, br\u00f3\u00f0ir hans, gekk \u00fat, \u00fe\u00e1tala\u00f0i Hei\u00f0rekr vi\u00f0 \u00fe\u00e1 menn, er honum v\u00e1ru n\u00e6stir,ok kom hann sv\u00e1 sinni r\u00e6\u00f0u, at \u00feeir ur\u00f0u rangs\u00e1ttir,ok m\u00e6lti hv\u00e1rr illt vi\u00f0 annan. \u00de\u00e1 kom Angant\u00fdr aptrok ba\u00f0 \u00fe\u00e1 \u00feegja. Ok enn \u00ed annat sinn, er Angant\u00fdr var\u00fat genginn, \u00fe\u00e1 minnti Hei\u00f0rekr \u00fe\u00e1 \u00e1, hvat \u00feeir h\u00f6f\u00f0uvi\u00f0 m\u00e6lzt, ok kom \u00fe\u00e1 sv\u00e1, at annarr sl\u00f3 annan me\u00f0hnefa. \u00de\u00e1 kom Angant\u00fdr til ok ba\u00f0 \u00fe\u00e1 s\u00e1tta vera tilmorgins. Enn \u00feri\u00f0ja sinn, er Angant\u00fdr gekk \u00ed brott,\u00fe\u00e1 spur\u00f0i Hei\u00f0rekr \u00feann, er h\u00f6ggit haf\u00f0i fengit, hv\u00e1rthann \u00feyr\u00f0i eigi at hefna s\u00edn. Sv\u00e1 kom hann \u00fe\u00e1 sinnifort\u00f6lu, at inn lostni hlj\u00f3p upp ok drap sessunaut sinn,ok \u00fe\u00e1 kom Angant\u00fdr at. En er H\u00f6fundr var\u00f0 \u00feessavarr, ba\u00f0 hann Hei\u00f0rek burt ganga ok gera eigi fleiraillt \u00ed \u00feat sinn.S\u00ed\u00f0an gekk Hei\u00f0rekr \u00fat ok Angant\u00fdr, br\u00f3\u00f0ir hans,ok \u00ed gar\u00f0inn ok skildust \u00fear. \u00de\u00e1 er Hei\u00f0rekr haf\u00f0ilitla hr\u00ed\u00f0 gengit fr\u00e1 b\u00e6num, \u00fe\u00e1 hugsa\u00f0i hann, athann haf\u00f0i \u00fear of l\u00edtit illt gert, sn\u00fdr \u00fe\u00e1 aptr til hallarinnarok t\u00f3k upp stein einn mikinn ok kasta\u00f0i \u00feangat,sem hann heyr\u00f0i menn nokkura talast vi\u00f0 \u00ed myrkrinu.Hann fann, at steinninn mundi eigi manninn missthafa, ok gekk til ok fann mann dau\u00f0an ok kenndiAngant\u00fd, br\u00f3\u00f0ur sinn. Hei\u00f0rekr gekk \u00fe\u00e1 \u00ed h\u00f6llina fyrirf\u00f6\u00f0ur sinn ok segir honum \u00feetta. H\u00f6fundr kve\u00f0r hannskulu ver\u00f0a \u00ed brottu ok koma aldri honum \u00ed augs\u00fdnok kva\u00f0 hitt makligra, at hann v\u00e6ri drepinn e\u00f0a hengdr.\u00de\u00e1 m\u00e6lti Herv\u00f6r drottning ok segir, at Hei\u00f0rekr hefirilla til gert, enda er mikil hefndin, ef hann skal aldrikoma \u00ed r\u00edki f\u00f6\u00f0ur s\u00edns ok fara sv\u00e1 eignalauss \u00ed brott.En or\u00f0 H\u00f6fundar st\u00f3\u00f0ust sv\u00e1 mikils, at \u00feat gekk fram,sem hann d\u00e6mdi, ok engi var sv\u00e1 djarfr, at m\u00f3ti \u00feyr\u00f0iat m\u00e6la e\u00f0a Hei\u00f0reki fri\u00f0ar at bi\u00f0ja. Drottning ba\u00f0 \u00fe\u00e1H\u00f6fund r\u00e1\u00f0a honum nokkur heilr\u00e6\u00f0i at skilna\u00f0i \u00feeira.H\u00f6fundr kve\u00f0st f\u00e1 r\u00e1\u00f0 mundu honum kenna ok kve\u00f0sthyggja, at honum mundi illa \u00ed hald koma. \"En \u00fe\u00f3,er \u00fe\u00fa bi\u00f0r \u00feessa, drottning, \u00feat r\u00e6\u00f0 ek honum it fyrstar\u00e1\u00f0, at hann hj\u00e1lpi aldri \u00feeim manni, er drepit hefirl\u00e1nardrottin sinn. \u00deat r\u00e6\u00f0 ek honum annat, at hanngefi \u00feeim manni aldri fr\u00edun, er myr\u00f0an hefir f\u00e9lagasinn; \u00feat it \u00feri\u00f0ja, at hann l\u00e1ti eigi opt konu s\u00edna vitjafr\u00e6nda sinna, \u00fe\u00f3tt h\u00fan bei\u00f0i \u00feess; \u00feat it fj\u00f3r\u00f0a, at hanns\u00e9 eigi s\u00ed\u00f0 \u00fati staddr hj\u00e1 frillu sinni; \u00feat it fimmta, athann r\u00ed\u00f0i eigi inum bezta hesti s\u00ednum, ef hann \u00fearfmj\u00f6k at skynda; \u00feat it s\u00e9tta, at hann f\u00f3stri aldri g\u00f6fugramanns barn en hann er sj\u00e1lfr. En meiri v\u00e1n \u00feykkirm\u00e9r, at \u00fe\u00fa munir \u00feetta eigi hafa.\" Hei\u00f0rekr sag\u00f0i, athann hef\u00f0i vi\u00f0 illan hug r\u00e1\u00f0it, ok kva\u00f0 s\u00e9r mundu\u00f3skylt at hafa.Gengr \u00fe\u00e1 Hei\u00f0rekr \u00fat \u00f3r h\u00f6llinni. M\u00f3\u00f0ir hans stendr\u00fe\u00e1 upp ok gengr \u00fat me\u00f0 honum ok fylgir honum \u00f3rgar\u00f0inum ok m\u00e6lti: \"N\u00fa hefir \u00fe\u00fa sv\u00e1 fyrir \u00fe\u00e9r b\u00fait,sonr minn, at \u00fe\u00fa munt ekki aptr \u00e6tla; \u00fe\u00e1 hefi ek l\u00edtilf\u00f6ng \u00e1 at hj\u00e1lpa \u00fe\u00e9r. M\u00f6rk gulls er h\u00e9r ok eitt sver\u00f0,er ek vil gefa \u00fe\u00e9r, en \u00feat heitir Tyrfingr ok hefir \u00e1ttAngant\u00fdr berserkr, m\u00f3\u00f0urfa\u00f0ir \u00feinn. Engi ma\u00f0r er sv\u00e1\u00f3fr\u00f3\u00f0r, at eigi hafi heyrt hans getit. Ok ef \u00fe\u00fa kemr\u00fear, er menn skiptast h\u00f6ggum, l\u00e1ttu \u00fe\u00e9r hugkv\u00e6mtvera, hversu Tyrfingr hefir opt sigrs\u00e6ll verit.\" N\u00fa bi\u00f0rh\u00fan hann vel fara, ok skiljast s\u00ed\u00f0an."}}