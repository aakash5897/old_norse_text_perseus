{"originalTitle": "Hr\u00f3lfs_Saga_Gautrekssonar_Chapter_2", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Gautrekssonar_Chapter_2", "text": {"0": "N\u00fa er Gautrekr konungr hefir dvalizt \u00fe\u00e1 stund, erhonum vel l\u00edka\u00f0i, b\u00fdst hann til heimfer\u00f0ar me\u00f0 Ingibj\u00f6rgu,kv\u00e1narefni sitt, \u00fev\u00ed at hann vildi heima \u00ed Gautlandidrekka br\u00fa\u00f0laup sitt. \u00de\u00f3rir leysti d\u00f3ttur s\u00edna \u00fatme\u00f0 mikilli rausn, l\u00e9t fylgja henni \u00fat mikit gull oksilfr. Sn\u00fdr Gautrekr konungr heim \u00e1 lei\u00f0 me\u00f0 s\u00ednuf\u00f6runeyti, ok er \u00feeir k\u00f3mu fram hj\u00e1 sk\u00f3gi nokkrumum dag, kemr \u00fear \u00d3l\u00e1fr konungr \u00ed m\u00f3ti honum me\u00f0s\u00ednum m\u00f6nnum. Tekst \u00fear me\u00f0 \u00feeim in har\u00f0astaorrosta. Ok er \u00feeir h\u00f6f\u00f0u barizt um hr\u00ed\u00f0, m\u00e6lti \u00d3l\u00e1frkonungr: \"Viltu, Gautrekr konungr, at ek geri \u00fe\u00e9rkost \u00e1 at hj\u00e1lpa l\u00edfi \u00fe\u00ednu, ok gef \u00fe\u00fa upp meyna \u00ed mittvald ok \u00f6ll \u00feau g\u00e6\u00f0i, er henni fylgdu heiman, okskaltu \u00fe\u00e1 fara \u00ed fri\u00f0i, hvert er \u00fe\u00fa vill, \u00fev\u00ed at eigi h\u00e6firsv\u00e1 g\u00f6mlum karli at v\u00e1lka sv\u00e1 v\u00e6na mey; m\u00e1ttu n\u00fame\u00f0 \u00feessu einu \u00feiggja \u00feik fr\u00e1 dau\u00f0a.\" Sem Gautrekrkonungr heyr\u00f0i or\u00f0 hans, m\u00e6lti hann: \"\u00de\u00f3tt ek hafali\u00f0 f\u00e6ra en \u00fe\u00fa, \u00fe\u00e1 skaltu finna, at \u00feessi inn gamli er\u00f3ragr, \u00e1\u00f0r kveld komi.\" Var Gautrekr konungr \u00fe\u00e1 sv\u00e1\u00e1kafr, at hann gekk optliga \u00ed gegnum fylking \u00d3l\u00e1fs,ok l\u00e9tti aldri fyrr en \u00d3l\u00e1fr var fallinn ok allt li\u00f0 hans,en Gautrekr konungr fekk sigr ok haf\u00f0i fengit l\u00edtinnmannska\u00f0a. S\u00ed\u00f0an l\u00e9ttir hann eigi fyrr fer\u00f0 sinni enhann kemr heim \u00ed Gautland, ok haf\u00f0i mj\u00f6k aukizthans frami \u00ed \u00feessari fer\u00f0.Ok er hann haf\u00f0i litla hr\u00ed\u00f0 heima verit, l\u00e6tr hannstofna veizlu mikla, b\u00fd\u00f0r til \u00f6llu st\u00f3rmenni \u00ed landinuok drekkr hann enn it sterkasta festar\u00f6l til Ingibjargar,ok at \u00fev\u00ed afli\u00f0nu velr hann s\u00e6miligar gjafir \u00f6llum r\u00edkism\u00f6nnum,\u00feeim sem hann h\u00f6f\u00f0u heim s\u00f3tt, ok \u00f3x mj\u00f6k\u00ed \u00feessu hans frami. Takast sv\u00e1 me\u00f0 \u00feeim g\u00f3\u00f0ar \u00e1stir,ok sitja n\u00fa um kyrrt at r\u00edki s\u00ednu. Ok eigi miklu s\u00ed\u00f0argetr Gautrekr barn vi\u00f0 konu sinni. \u00deat var sveinbarnok var f\u00e6r\u00f0r konungi. Hann l\u00e6tr \u00feann svein ausa vatniok gefa nafn, ok skal hann Ketill heita. Hann \u00f3x \u00fearupp me\u00f0 hir\u00f0inni. \u00derimr vetrum s\u00ed\u00f0ar f\u00e6ddi Ingibj\u00f6rgannan svein. Hann var mikill ok v\u00e6nligr; er s\u00e1nefndr Hr\u00f3lfr. V\u00e1ru \u00feessir sveinar t\u00edguliga upp f\u00e6ddir,sem konungs sonum h\u00e6f\u00f0i, en \u00e1 sinn h\u00e1tt var hv\u00e1rr\u00feeira br\u00e6\u00f0ra. Ketill var manna minnstr ok inn skj\u00f3tligasti,h\u00e1va\u00f0ama\u00f0r, framgjarn ok hvatv\u00edss ok fullr\u00e1r\u00e6\u00f0is ok inn \u00e1leitnasti. Hann var kalla\u00f0r Ketill kreg\u00f0,\u00fev\u00ed at hann var sv\u00e1 l\u00edtill. Hr\u00f3lfr var manna mestr oksterkastr, fr\u00ed\u00f0r s\u00fdnum. Hann var f\u00e1m\u00e1lugr, fastor\u00f0r ok\u00f3framgjarn, ok \u00fe\u00f3tt \u00ed m\u00f3ti honum v\u00e6ri gert e\u00f0a m\u00e6lt,l\u00e9t hann fyrst sem hann vissi eigi, en nokkuru s\u00ed\u00f0ar,\u00fe\u00e1 er a\u00f0ra var\u00f0i s\u00edzt, hefndi hann grimmliga sinna m\u00f3tger\u00f0a,ok \u00fe\u00f3tt nokkurir \u00feeir hlutir v\u00e6ri fyrir honumtala\u00f0ir, er honum var\u00f0a\u00f0i, gaf hann eigi gaum at fyrst\u00ed sta\u00f0. En stundu s\u00ed\u00f0ar e\u00f0a nokkurum vetrum, sv\u00e1sem hann haf\u00f0i hugsat \u00fatveg \u00e1 \u00fev\u00ed m\u00e1li, \u00fe\u00e1 bar hann\u00feat upp, hv\u00e1rt sem honum var \u00feat me\u00f0 e\u00f0a m\u00f3t. Var\u00f0\u00feat \u00fe\u00e1 fram at ganga, sem hann vildi vera l\u00e1ta. Hannvar vins\u00e6ll af al\u00fe\u00fd\u00f0u, unnu menn honum ok mikit.L\u00ed\u00f0r n\u00fa sv\u00e1 fram, \u00fear til at Ketill var t\u00edu vetra, enHr\u00f3lfr sjau vetra."}}