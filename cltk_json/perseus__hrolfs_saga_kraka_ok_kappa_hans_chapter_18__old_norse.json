{"originalTitle": "Hr\u00f3lfs_Saga_Kraka_Ok_Kappa_Hans_Chapter_18", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Kraka_Ok_Kappa_Hans_Chapter_18", "text": {"0": "Einn b\u00f3ndi er nefndr Svipr. Hann bj\u00f3 \u00ed Sv\u00ed\u00fej\u00f3\u00f0 fjarri\u00f6\u00f0rum m\u00f6nnum. Hann var r\u00edkr at f\u00e9 ok haf\u00f0i veritinn mesti kappi ok eigi \u00ed \u00f6llu \u00fear hann var s\u00e9\u00f0r, okkunni hann margt fyrir s\u00e9r. \u00derj\u00e1 \u00e1tti hann syni, semh\u00e9r eru nefndir. H\u00e9t einn Svipdagr, annarr Beiga\u00f0r,\u00feri\u00f0i Hv\u00edtserkr. Hann var \u00feeira elztr. Allir v\u00e1ru \u00feeirmiklir fyrir s\u00e9r, sterkir ok v\u00e6nir at \u00e1liti. Ok er Svipdagrvar \u00e1tj\u00e1n vetra gamall, sag\u00f0i hann sv\u00e1 til f\u00f6\u00f0urs\u00edns einn dag: \"Dauflig er v\u00e1r \u00e6vi at vera h\u00e9r vi\u00f0 fj\u00f6lluppi \u00ed afd\u00f6lum ok \u00f3bygg\u00f0um ok koma aldri til annarramanna n\u00e9 a\u00f0rir til v\u00e1r. V\u00e6ri hitt meira snarr\u00e6\u00f0iat fara til A\u00f0ils konungs ok r\u00e1\u00f0ast \u00ed sveit me\u00f0 honumok hans k\u00f6ppum, ef hann vildi vi\u00f0 oss taka.\" Svipr karlsvarar: \"Ekki s\u00fdnist m\u00e9r \u00feetta r\u00e1\u00f0ligt, \u00fev\u00ed at A\u00f0ils konungrer grimmligr ma\u00f0r ok ekki heill, \u00fe\u00f3tt hann l\u00e1tifagrt, en menn hans \u00f6fundarfullir ok \u00fe\u00f3 miklir fyrirs\u00e9r, en v\u00edst er A\u00f0ils konungr r\u00edkr ma\u00f0r ok fr\u00e6gr.\" Svipdagrsegir: \"H\u00e6tta ver\u00f0r \u00e1 nokkut, ef menn skulu f\u00e1frama, ok m\u00e1 \u00feat eigi vita, fyrr en reynt er, hvar giftavill til sn\u00faast, ok v\u00edst vil ek h\u00e9r eigi sitja lengr, hvatsem annat fyrir liggr.\" Ok sem hann var \u00ed \u00feessu r\u00e1\u00f0inn,\u00fe\u00e1 fekk fa\u00f0ir hans honum \u00f6xi mikla, v\u00e6na ok bitrliga.Hann m\u00e6lti \u00fe\u00e1 vi\u00f0 son sinn: \"Vertu \u00f3\u00e1gjarn vi\u00f0 a\u00f0ra,l\u00e1ttu eigi st\u00f3rliga, \u00fev\u00ed at \u00feat er illt til or\u00f0s, en verhendr \u00fe\u00ednar, ef \u00e1 \u00feik er leitat, \u00fev\u00ed at \u00feat er mikilmannligtat dramba l\u00edtit yfir s\u00e9r, en gera mikil afdrif, ef hannkemr \u00ed nokkura raun.\" Hann f\u00e6r honum \u00f6ll herkl\u00e6\u00f0iv\u00f6ndu\u00f0 ok g\u00f3\u00f0an hest.Svipdagr r\u00ed\u00f0r n\u00fa \u00ed burt, ok at kveldi kemr hann atborg A\u00f0ils konungs. Hann s\u00e9r, at leikar eru \u00fati fyrirh\u00f6llinni, ok sitr A\u00f0ils konungr \u00e1 miklum gullst\u00f3li okberserkir hans hj\u00e1 honum. Ok sem Svipdagr kemr atsk\u00ed\u00f0gar\u00f0i, var borgarhli\u00f0um l\u00e6st, \u00fev\u00ed at \u00feat var \u00fe\u00e1si\u00f0r at bi\u00f0ja leyfis inn at r\u00ed\u00f0a. Svipdagr hefir ekki starffyrir \u00fev\u00ed, br\u00fdtr \u00feegar upp hli\u00f0it ok r\u00ed\u00f0r sv\u00e1 \u00ed gar\u00f0inn.Konungr m\u00e6lti: \"\u00deessi ma\u00f0r ferr \u00f3g\u00e6tiliga, ok hefir\u00feessa aldri fyrr verit freistat. Kann vera at hann eigimikit undir s\u00e9r, ok var\u00f0a\u00f0i eigi, \u00fe\u00f3tt hann reyndi \u00feat.\"Berserkir ygldust \u00feegar mj\u00f6k, ok \u00fe\u00f3tti \u00feeim hann l\u00e1taheldr st\u00f3rliga. Svipdagr r\u00ed\u00f0r fyrir konung ok kve\u00f0r hannvel; kunni hann \u00e1 \u00fev\u00ed g\u00f3\u00f0a list. A\u00f0ils konungr spyrr,hverr hann v\u00e6ri. Hann segir til s\u00edn. Konungr kannastskj\u00f3tt vi\u00f0 hann, ok \u00e6tlu\u00f0u allir hann mundi verain mesta kempa ok mikils h\u00e1ttar. Leikrinn var eigi ats\u00ed\u00f0r drifinn. Sezt Svipdagr \u00e1 tr\u00e9 eitt ok horfir \u00e1 leikinn.Berserkir l\u00edta illa til hans, ok n\u00fa m\u00e6la \u00feeir til konungs,at \u00feeir muni freista hans. Konungr segir: \"\u00deathygg ek, at hann s\u00e9 ekki l\u00edtill fyrir s\u00e9r, en vel \u00feykkim\u00e9r, \u00fe\u00f3tt \u00feit reyni\u00f0, hv\u00e1rt hann er sl\u00edkr sem hann\u00feykkist.\"S\u00ed\u00f0an dr\u00edfa menn inn \u00ed h\u00f6llina. Berserkir ganga tilSvipdags ok spyrja, hv\u00e1rt hann s\u00e9 kappi nokkurr, erhann l\u00e6tr sv\u00e1 st\u00f3rliga. Hann sag\u00f0ist vera sl\u00edkr semnokkurr \u00feeira einn. Ok vi\u00f0 \u00feessi or\u00f0 hans \u00f3x \u00feeimm\u00f3\u00f0r ok kapp, en konungr ba\u00f0 \u00fe\u00e1 vera kyrra um kveldit.Berserkir ygldust ok grenju\u00f0u h\u00e1tt ok m\u00e6ltu tilSvipdags: \"\u00deorir \u00fe\u00fa at berjast vi\u00f0 oss? Ok \u00fearftu \u00fe\u00e1fleira \u00ed frammi at hafa en st\u00f3ryr\u00f0i ein ok drambl\u00e6ti,ok vilju v\u00e9r reyna, hversu mikit \u00fear er fyrir, sem \u00fe\u00faert.\" Hann segir \"\u00dev\u00ed vil ek j\u00e1ta at berjast vi\u00f0 einn\u00ed senn ok vita sv\u00e1, ef meira vildi at vinnast. Konungi\u00fe\u00f3tti allvel, \u00fe\u00f3tt \u00feeir reyndi me\u00f0 s\u00e9r. Yrsa drottningm\u00e6lti: \"\u00deessi ma\u00f0r skal h\u00e9r velkominn.\" Berserkirsv\u00f6ru\u00f0u henni: \"Vissu vit \u00feat fyrir, at \u00fe\u00fa vilt oss alla\u00ed helju, en heldr erum v\u00e9r m\u00e1ta meiri en v\u00e9r f\u00f6llumvi\u00f0 or\u00f0 ein e\u00f0a illan vilja.\" Drottning sag\u00f0i, at ekkiyr\u00f0i at \u00fev\u00ed, at konungr reyndi \u00feat, hvat hann \u00e6tti, --\"\u00fear sem \u00fe\u00e9r eru\u00f0, er hann tr\u00fair sv\u00e1 mj\u00f6k \u00e1 y\u00f0r.\" S\u00e1berserkr, sem fyrir \u00feeim var, m\u00e6lti: \"Ek skal setja \u00feikok semja dramb \u00feitt, sv\u00e1 at v\u00e9r skulum \u00f3hr\u00e6ddir verafyrir honum.\""}}