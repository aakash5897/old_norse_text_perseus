{"originalTitle": "Grettis_Saga_Chapter_36", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Grettis_Saga_Chapter_36", "text": {"0": "\u00deorbj\u00f6rn \u00f6xnamegin haf\u00f0i haustbo\u00f0 miki\u00f0 og kom \u00fear margt    manna. \u00deetta var me\u00f0an a\u00f0 Grettir f\u00f3r nor\u00f0ur til Vatnsdals um    hausti\u00f0.    \u00deorbj\u00f6rn fer\u00f0alangur var \u00fear a\u00f0 bo\u00f0inu. \u00dear var\u00f0 margt tala\u00f0.    Spur\u00f0u \u00feeir Hr\u00fatfir\u00f0ingar a\u00f0 sameign \u00feeirra Grettis \u00e1    h\u00e1lsinum um sumari\u00f0. \u00deorbj\u00f6rn \u00f6xnamegin bar Gretti allvel    s\u00f6guna, kva\u00f0 Korm\u00e1k verra mundu af hafa fengi\u00f0 ef \u00f6ngvir    hef\u00f0u til komi\u00f0 a\u00f0 skilja \u00fe\u00e1.    \u00de\u00e1 m\u00e6lti \u00deorbj\u00f6rn fer\u00f0alangur: \"\u00dea\u00f0 var b\u00e6\u00f0i,\" sag\u00f0i hann,    \"a\u00f0 eg s\u00e1 hann Gretti ekki til fr\u00e6g\u00f0ar vinna enda hygg eg a\u00f0    honum skyti skelk \u00ed bringu er v\u00e9r komum a\u00f0 og allf\u00fas var hann    a\u00f0 skilja. Og ekki s\u00e1 eg hann til hefnda leita er h\u00faskarl    Atla var drepinn og \u00ed \u00fev\u00ed \u00e6tla eg aldrei hug \u00ed honum ef hann    hefir eigi n\u00f3gan li\u00f0safla.\"    Ger\u00f0i \u00deorbj\u00f6rn a\u00f0 \u00feessu hi\u00f0 mesta gabb.    Margir t\u00f3ku undir a\u00f0 \u00feetta v\u00e6ri \u00fearfleysuglens og Grettir    mundi eigi svo b\u00fai\u00f0 hafa vilja ef hann fr\u00e9tti \u00feessi or\u00f0. Ekki    bar \u00fear til t\u00ed\u00f0inda fleira a\u00f0 bo\u00f0inu. F\u00f3ru menn heim. Voru    dylgjur miklar me\u00f0 \u00feeim um veturinn en hvorigir r\u00e9\u00f0u \u00e1 a\u00f0ra.    Bar \u00fe\u00e1 ekki til t\u00ed\u00f0inda um veturinn."}}