{"originalTitle": "\u00d6rvar-Odds_Saga_Chapter_3", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00d6rvar-Odds_Saga_Chapter_3", "text": {"0": "Eptir \u00feetta ba\u00f0 Oddr \u00c1smund fara me\u00f0 s\u00e9r. \u00deeirtaka Faxa ok sl\u00e1 vi\u00f0 hann beizli ok lei\u00f0a hann eptirs\u00e9r, unz \u00feeir koma \u00ed eitt dalverpi. \u00dear gera \u00feeir gr\u00f6fdj\u00fapa, sv\u00e1 at Oddr komst tregliga upp \u00f3r, en s\u00ed\u00f0andrepa \u00feeir Faxa \u00fear \u00ed ofan, ok f\u00e6rir Oddr \u00fear sv\u00e1 st\u00f3rasteina \u00e1 ofan ok \u00feeir \u00c1smundr sem \u00feeir g\u00e1tu mestaok bera sand hj\u00e1 hverjum steini. Haug verpa \u00feeir \u00fearaf upp, er Faxi liggr undir. En er \u00feeir h\u00f6f\u00f0u lokitverki s\u00ednu, m\u00e6lti Oddr: \"\u00deat \u00e6tla ek, at \u00feat l\u00e1ta ekum m\u00e6lt, at tr\u00f6ll eiga hlut \u00ed, ef Faxi kemst upp, ok\u00feat hygg ek, at rennt hafa ek n\u00fa \u00feeim sk\u00f6punum, athann ver\u00f0i m\u00e9r at bana.\"\u00deeir fara heim eptir \u00feat ok til fundar vi\u00f0 Ingjald.\"Skip vil ek m\u00e9r l\u00e1ta f\u00e1,\" sag\u00f0i Oddr. \"Hvert skalfara?\" sag\u00f0i Ingjaldr. \"Burt \u00e6tla ek he\u00f0an,\" sag\u00f0iOddr, \"af Berurj\u00f3\u00f0ri ok koma h\u00e9r aldrigi, me\u00f0an eklifi.\" \"\u00deat muntu eigi gera vilja,\" sag\u00f0i Ingjaldr, \"\u00fev\u00edat \u00feat gerir \u00fe\u00fa sv\u00e1, at m\u00e9r \u00feykkir verst, e\u00f0a hvat viltuhafa manna me\u00f0 \u00fe\u00e9r?\" \"Vit \u00c1smundr skulum faratveir,\" sag\u00f0i Oddr. \"Aptr, vil ek, at \u00fe\u00fa sendir \u00c1smundskj\u00f3tt,\" sag\u00f0i Ingjaldr. \"Eigi skal hann heldr aptr komaen ek,\" sag\u00f0i Oddr. \"\u00deat gerir \u00fe\u00fa illa,\" sag\u00f0i Ingjaldr.\"\u00deat skal ek gera, er ek \u00e6tla, at \u00fe\u00e9r muni verst l\u00edka,fyrir \u00feat, at \u00fe\u00fa bautt hingat v\u00f6lunni, ok vissir \u00fe\u00fa, atm\u00e9r \u00fe\u00f3tti \u00feat verst,\" sag\u00f0i Oddr.N\u00fa b\u00faast \u00feeir til fer\u00f0ar Oddr ok \u00c1smundr okganga \u00e1 fund Ingjalds ok bi\u00f0ja hann vel lifa ok faratil skips ok draga \u00feat fram; r\u00f3a s\u00ed\u00f0an fr\u00e1 landi. \"Hvertskulu vit fara?\" sag\u00f0i \u00c1smundr. \"Mun eigi \u00feat r\u00e1\u00f0,\"sag\u00f0i Oddr, \"at s\u00e6kja heim fr\u00e6ndr s\u00edna \u00ed Hrafnistu?\"En \u00fe\u00e1 er \u00feeir v\u00e1ru komnir \u00fat um eyjar, t\u00f3k Oddr tilor\u00f0a: \"Erfi\u00f0lig er f\u00f6r okkur, ef vit skulum r\u00f3a allalei\u00f0 nor\u00f0r til Hrafnistu; mun n\u00fa ver\u00f0a at vita, hv\u00e1rtek hefi nokkut af \u00e6ttargift v\u00e1rri. \u00deat er m\u00e9r sagt, atKetill h\u00e6ngr dr\u00e6gi segl upp \u00ed logni. N\u00fa skal ek \u00featreyna ok draga segl upp.\" En \u00feegar \u00feeir h\u00f6f\u00f0u unditseglit, \u00fe\u00e1 gaf \u00feeim byr, til \u00feess at \u00feeir koma til Hrafnistusnemma dags; draga upp skip sitt ok ganga s\u00ed\u00f0antil b\u00e6jar. Oddr haf\u00f0i ekki fleira v\u00e1pna en m\u00e6li sinnok haf\u00f0i hann \u00e1 baki, en boga \u00ed hendi. En er \u00feeirkoma at b\u00e6num, st\u00f3\u00f0 \u00fear ma\u00f0r \u00fati ok heilsar \u00feeimvel, er komnir eru, ok spyrr \u00fe\u00e1 at nafni. \"Engu skiptir\u00feik \u00feat,\" sag\u00f0i Oddr. \u00de\u00e1 spur\u00f0i Oddr, hv\u00e1rt Gr\u00edmrv\u00e6ri heima. S\u00e1 sag\u00f0i, at hann var heima. \"\u00de\u00e1 kalla \u00fe\u00fahann \u00fat,\" sag\u00f0i Oddr. S\u00e1 f\u00f3r \u00fe\u00e1 inn ok sag\u00f0i Gr\u00edmi, atmenn v\u00e1ru komnir \u00fati tveir, -- \"ok m\u00e6ltu, at \u00fe\u00faskyldir \u00fat ganga.\" \"Hv\u00ed mega \u00feeir eigi inn ganga?\"sag\u00f0i Gr\u00edmr, \"ok bi\u00f0, at \u00feeir gangi inn.\" \u00dat f\u00f3r s\u00e1 oksag\u00f0i \u00feeim sl\u00edkt sem vi\u00f0 hann var m\u00e6lt. \"\u00de\u00fa skalt farainn \u00ed \u00f6\u00f0ru sinni,\" sag\u00f0i Oddr, \"ok seg Gr\u00edmi, at hannkomi \u00fat ok finni okkr.\" S\u00e1 f\u00f3r ok sag\u00f0i Gr\u00edmi. \"Hvernveg er \u00feessum m\u00f6nnum farit?\" sag\u00f0i Gr\u00edmr. \"\u00deeir eruv\u00e6nir menn at yfirliti ok miklir vexti. Belg nokkurnmikinn hefir s\u00e1 annarr \u00e1 baki.\" \"Sv\u00e1 segir \u00fe\u00fa fr\u00e1 m\u00f6nnum\u00feessum, at h\u00e9r munu komnir \u00feeir f\u00f3stbr\u00e6\u00f0r, Oddrok \u00c1smundr.\" S\u00ed\u00f0an f\u00f3r Gr\u00edmr \u00fat ok allir \u00feeir, seminni v\u00e1ru, ok fagna vel Oddi ok \u00c1smundi. B\u00fd\u00f0r Gr\u00edmr\u00feeim inn me\u00f0 s\u00e9r \u00ed sk\u00e1la, ok \u00feat \u00feiggja \u00feeir.En \u00feegar \u00feeir h\u00f6f\u00f0u ni\u00f0r setzt, \u00fe\u00e1 spyrr Oddr atfr\u00e6ndum s\u00ednum, Gu\u00f0mundi ok Sigur\u00f0i, en \u00fear var sv\u00e1fr\u00e6ndsemi farit, at Gu\u00f0mundr var br\u00f3\u00f0ir Odds, en sonrGr\u00edms ok Lopth\u00e6nu, en Sigur\u00f0r var systursonr Gr\u00edms.\u00deeir v\u00e1ru v\u00e6nir menn. \"\u00deeir liggja h\u00e9r nor\u00f0an undireyjunni ok \u00e6tla til Bjarmalands,\" sag\u00f0i Gr\u00edmr. \"\u00de\u00e1 vilek finna,\" sag\u00f0i Oddr. \"Hitt vil ek,\" sag\u00f0i Gr\u00edmr, \"at\u00fe\u00fa s\u00e9rt h\u00e9r \u00ed vetr.\" \"Fara ver\u00f0r n\u00fa fyrst,\" sag\u00f0i Oddr,\"ok hitta \u00fe\u00e1.\" Ok \u00fe\u00e1 f\u00f3r Gr\u00edmr me\u00f0 honum, til \u00feesser \u00feeir koma \u00e1 nor\u00f0anver\u00f0a eyna. \u00deeir liggja \u00fear \u00e1 tveimskipum. \u00de\u00e1 l\u00e9t Oddr kalla \u00fe\u00e1 \u00e1 land, fr\u00e6ndr s\u00edna. \u00deeirfagna honum vel, ok \u00feegar sem \u00feeir hafa spurt t\u00ed\u00f0enda,m\u00e6lti Oddr: \"Hvert hafi \u00feit f\u00f6r ykkar \u00e6tlat?\" \"TilBjarmalands,\" sag\u00f0i Gu\u00f0mundr. \"Vit \u00c1smundr viljumfara me\u00f0 ykkr,\" sag\u00f0i Oddr. En Gu\u00f0mundr haf\u00f0i or\u00f0fyrir \u00feeim ok m\u00e6lti: \"Eigi stendr \u00feann veg af, Oddrfr\u00e6ndi, at \u00fe\u00fa farir me\u00f0 okkr sumarlangt. Vit h\u00f6fumn\u00fa \u00e1\u00f0r b\u00fana fer\u00f0 okkra, ok far \u00fe\u00fa me\u00f0 okkr at sumri,\u00feangat sem \u00fe\u00fa vilt.\" \"Vel er \u00feat m\u00e6lt,\" sag\u00f0i Oddr,\"en vera \u00feykki m\u00e9r mega, at ek f\u00e1i m\u00e9r skip at sumriok \u00feurfi ekki at vera ykkarr far\u00feegi.\" \"Eigi muntu me\u00f0okkr fara at sinni,\" sag\u00f0i Gu\u00f0mundr, ok skildu at \u00fev\u00ed."}}