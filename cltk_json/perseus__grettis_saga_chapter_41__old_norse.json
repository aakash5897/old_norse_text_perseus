{"originalTitle": "Grettis_Saga_Chapter_41", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Grettis_Saga_Chapter_41", "text": {"0": "N\u00fa var Grettir me\u00f0 \u00deorsteini \u00fea\u00f0 sem eftir var vetrarins og    fram \u00e1 vori\u00f0.    \u00dea\u00f0 var einn morgun er \u00feeir br\u00e6\u00f0ur \u00deorsteinn og Grettir l\u00e1gu    \u00ed svefnlofti s\u00ednu a\u00f0 Grettir haf\u00f0i lagi\u00f0 hendur s\u00ednar undan    kl\u00e6\u00f0unum. \u00deorsteinn vakti og s\u00e1 \u00fea\u00f0. Grettir vakna\u00f0i litlu    s\u00ed\u00f0ar.    \u00de\u00e1 m\u00e6lti \u00deorsteinn: \"S\u00e9\u00f0 hefi eg handleggi \u00fe\u00edna fr\u00e6ndi,\"    segir hann, \"og \u00feykir m\u00e9r eigi undarlegt \u00fe\u00f3 a\u00f0 m\u00f6rgum ver\u00f0i    \u00feung h\u00f6gg \u00fe\u00edn \u00fev\u00ed a\u00f0 einskis manns handleggi hefi eg sl\u00edka    s\u00e9\u00f0.\"    \"Vita m\u00e1ttir \u00fe\u00fa \u00fea\u00f0,\" sag\u00f0i Grettir, \"a\u00f0 eg mundi ekki sl\u00edku    til lei\u00f0ar koma sem eg hefi unni\u00f0 ef eg v\u00e6ri eigi allkn\u00e1r.\"    \"Betur \u00fe\u00e6tti m\u00e9r,\" segir \u00deorsteinn, \"\u00fe\u00f3 a\u00f0 v\u00e6ru mj\u00f3rri og    nokkuru g\u00e6fusamlegri.\"    Grettir segir: \"Satt er \u00fea\u00f0 sem m\u00e6lt er a\u00f0 engi ma\u00f0ur skapar    sig sj\u00e1lfur. L\u00e1ttu mig n\u00fa sj\u00e1 \u00fe\u00edna handleggi,\" segir hann.    \u00deorsteinn ger\u00f0i svo. Hann var manna lengstur og grannvaxinn.    Grettir brosti a\u00f0 og m\u00e6lti: \"Eigi \u00fearf a\u00f0 horfa \u00e1 \u00feetta    lengur. Kr\u00e6kt er saman rifjum \u00ed \u00fe\u00e9r og eigi \u00feykist eg sl\u00edkar    tengur s\u00e9\u00f0 hafa sem \u00fe\u00fa ber\u00f0 eftir og varla \u00e6tla eg \u00feig    kvenstyrkan.\"    \"Vera m\u00e1 \u00fea\u00f0,\" sag\u00f0i \u00deorsteinn, \"en \u00fe\u00f3 skaltu \u00fea\u00f0 vita a\u00f0    \u00feessir hinir mj\u00f3vu handleggir munu \u00fe\u00edn hefna, ella mun \u00fe\u00edn    aldrei hefnt ver\u00f0a.\"    \"Hva\u00f0 m\u00e1 vita hversu ver\u00f0ur um \u00fea\u00f0 er l\u00fdkur?\" sag\u00f0i Grettir,    \"en all\u00f3l\u00edklegt \u00feykir m\u00e9r \u00fea\u00f0 vera.\"    Eigi er \u00fe\u00e1 geti\u00f0 fleira um vi\u00f0urtal \u00feeirra. Lei\u00f0 n\u00fa \u00e1 vori\u00f0.    Kom Grettir s\u00e9r \u00ed skip og f\u00f3r \u00fat til \u00cdslands um sumari\u00f0.    Skildu \u00feeir br\u00e6\u00f0ur me\u00f0 vin\u00e1ttu og s\u00e1ust aldrei s\u00ed\u00f0an."}}