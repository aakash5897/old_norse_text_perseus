{"originalTitle": "Grettis_Saga_Chapter_75", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Grettis_Saga_Chapter_75", "text": {"0": "B\u00fdst Grettir n\u00fa til sunds og haf\u00f0i s\u00f6luvo\u00f0arkufl og gyr\u00f0ur \u00ed    br\u00e6kur. Hann l\u00e9t fitja saman fingurna. Ve\u00f0ur var gott. Hann    f\u00f3r a\u00f0 \u00e1li\u00f0num degi \u00far eyjunni. All\u00f3v\u00e6nlegt \u00fe\u00f3tti Illuga um    hans fer\u00f0.    Grettir lag\u00f0ist n\u00fa inn \u00e1 fj\u00f6r\u00f0inn og var straumur me\u00f0 honum    en kyrrt me\u00f0 \u00f6llu. Hann s\u00f3tti fast sundi\u00f0 og kom inn til    Reykjaness \u00fe\u00e1 er sett var s\u00f3lu. Hann gekk til b\u00e6jar a\u00f0    Reykjum og f\u00f3r \u00ed laug \u00fev\u00ed honum var or\u00f0i\u00f0 nokku\u00f0 kalt.    Baka\u00f0ist hann lengi \u00ed lauginni um n\u00f3ttina og f\u00f3r s\u00ed\u00f0an \u00ed    stofu. \u00dear var mj\u00f6g heitt \u00fev\u00ed a\u00f0 eldur haf\u00f0i veri\u00f0 um kveldi\u00f0    og var l\u00edtt rokin stofan. Hann var m\u00f3\u00f0ur mj\u00f6g og sofna\u00f0i    fast. L\u00e1 hann \u00fear allt \u00e1 dag fram.    En er \u00e1 lei\u00f0 morguninn st\u00f3\u00f0u heimamenn upp og komu konur tv\u00e6r    \u00ed stofu fyrst. \u00dea\u00f0 var gri\u00f0kona og d\u00f3ttir b\u00f3nda. Grettir var    vi\u00f0 svefn og h\u00f6f\u00f0u f\u00f6tin svarfast af honum ofan \u00e1 g\u00f3lfi\u00f0. \u00de\u00e6r    s\u00e1u hvar ma\u00f0ur l\u00e1 og kenndu hann.    \u00de\u00e1 m\u00e6lti gri\u00f0kona: \"Svo vil eg heil, systir, h\u00e9r er kominn    Grettir \u00c1smundarson og \u00feykir m\u00e9r raunar skammrifjamikill vera    og liggur ber. En \u00fea\u00f0 \u00feykir m\u00e9r f\u00e1d\u00e6mi hversu l\u00edtt hann er    vaxinn ni\u00f0ur og fer \u00feetta eigi eftir gildleika hans \u00f6\u00f0rum.\"    B\u00f3ndad\u00f3ttir svarar: \"\u00dev\u00ed ber \u00fe\u00e9r svo mart \u00e1 g\u00f3ma? Og ertu    eigi me\u00f0alf\u00edfla og vertu hlj\u00f3\u00f0.\"    \"Eigi m\u00e1 eg hlj\u00f3\u00f0 vera um \u00feetta, s\u00e6l systirin,\" segir    gri\u00f0kona, \"\u00fev\u00ed a\u00f0 \u00feessu hef\u00f0i eg eigi tr\u00faa\u00f0 \u00fe\u00f3 a\u00f0 nokkur    hef\u00f0i sagt m\u00e9r.\"    F\u00f3r h\u00fan n\u00fa yfir a\u00f0 honum og g\u00e6g\u00f0ist en stundum hlj\u00f3p h\u00fan til    b\u00f3ndad\u00f3ttur og skellti upp og hl\u00f3.    Grettir heyr\u00f0i hva\u00f0 h\u00fan sag\u00f0i. Og er h\u00fan hlj\u00f3p enn yfir \u00e1    g\u00f3lfi\u00f0 greip hann til hennar og kva\u00f0 v\u00edsu:V\u00e1skeytt er far fl\u00e1su.F\u00e1r kann sver\u00f0 \u00ed h\u00e1ri\u00e6skiru\u00f0r fyr \u00f6\u00f0rum\u00f6rve\u00f0rs s\u00e9a g\u00f6rva.Ve\u00f0ja eg hins a\u00f0 hre\u00f0jarhafit \u00feeir en v\u00e9r meiri\u00fe\u00f3tt \u00e9ldraugar eigiatgeira sin meiri.    S\u00ed\u00f0an svipti hann henni upp \u00ed pallinn en b\u00f3ndad\u00f3ttir hlj\u00f3p    fram. \u00de\u00e1 kva\u00f0 Grettir v\u00edsu:Sver\u00f0l\u00edtinn kva\u00f0 s\u00e6ta,saumskor\u00f0a, mig or\u00f0inn.Hrist hefir hre\u00f0ja kvistah\u00e6lin satt a\u00f0 m\u00e6la.Alllengi m\u00e1 ungum,eyleggjar b\u00ed\u00f0 Freyja,l\u00e1gr \u00ed l\u00e6ra sk\u00f3gi,lotu, faxi m\u00e9r vaxa.    Gri\u00f0ka \u00e6pti h\u00e1st\u00f6fum en svo skildu \u00feau a\u00f0 h\u00fan fr\u00fd\u00f0i eigi \u00e1    Gretti um \u00fea\u00f0 er lauk.    Litlu s\u00ed\u00f0ar st\u00f3\u00f0 hann upp og gekk til \u00deorvalds b\u00f3nda og sag\u00f0i    honum til vandkv\u00e6\u00f0a sinna og ba\u00f0 hann flytja sig \u00fat og ger\u00f0i    hann svo og l\u00e9\u00f0i skip og flutti hann \u00fat og \u00feakka\u00f0i Grettir    honum fyrir \u00feenna drengskap.    En er \u00fea\u00f0 fr\u00e9ttist a\u00f0 Grettir haf\u00f0i lagst viku sj\u00f3var \u00fe\u00f3tti    \u00f6llum fr\u00e1b\u00e6rt, fr\u00e6kleikur hans b\u00e6\u00f0i \u00e1 sj\u00e1 og landi.    Skagfir\u00f0ingar \u00e1m\u00e6ltu mj\u00f6g \u00deorbirni \u00f6ngli fyrir \u00fea\u00f0 er hann    kom eigi Gretti burt \u00far Drangey og kv\u00e1\u00f0ust mundu aftur taka    hver sinn part. Honum \u00fe\u00f3tti s\u00e9r \u00f3h\u00e6gt um og ba\u00f0 \u00fe\u00e1 vera g\u00f3\u00f0a    \u00ed."}}