{"originalTitle": "\u00deorsteins_Saga_V\u00edkingssonar_Chapter_24", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00deorsteins_Saga_V\u00edkingssonar_Chapter_24", "text": {"0": "At v\u00e1rd\u00f6gum heldu \u00feeir \u00ed herna\u00f0. Angant\u00fdr spyrr,hvert \u00fe\u00e1 skyldi halda, segist hyggja, at eytt mundi v\u00edkingum\u00ed Eystrasalti. \"\u00de\u00e1 skulum v\u00e9r,\" segir Beli konungr,\"halda vestr um haf, \u00fev\u00ed at \u00feangat h\u00f6fum v\u00e9rekki herjat \u00e1\u00f0r,\" segir hann. N\u00fa gera \u00feeir sv\u00e1. \u00deegar\u00feeir koma til Orkneyja, ganga \u00feeir \u00fear \u00e1 land ok herja,brenna bygg\u00f0ir, en r\u00e6na f\u00e9. Gera \u00feeir mikit hervirki,en allt var hr\u00e6tt vi\u00f0 \u00fe\u00e1 ok st\u00f6kk undan. Herrau\u00f0r h\u00e9tjarl s\u00e1, er st\u00fdra \u00e1tti eyjunum. En er hann spyrr \u00feettahervirki, safnar hann li\u00f0i \u00ed m\u00f3ti \u00feeim ok f\u00f3r n\u00e6tr semdaga, \u00fear til \u00feeir fundust vi\u00f0 ey \u00fe\u00e1, er heitir Papey.\u00dear sl\u00e6r \u00feegar \u00ed bardaga me\u00f0 \u00feeim. Var \u00fear engi li\u00f0smunr.\u00deeir b\u00f6r\u00f0ust sv\u00e1 tv\u00e1 daga, at ekki m\u00e1tti millisj\u00e1, hv\u00e1rir sigrast mundu. \u00dear kom um s\u00ed\u00f0ir, at mannfallinuhalla\u00f0i \u00e1 Herrau\u00f0. Hru\u00f0ust \u00fe\u00e1 skip hans. N\u00e1\u00f0u\u00feeir br\u00e6\u00f0r \u00fe\u00e1 uppg\u00f6ngu, ok \u00fear kom um s\u00ed\u00f0ir, at Herrau\u00f0rjarl fell ok flestallt li\u00f0 hans. S\u00ed\u00f0an f\u00f3ru \u00feeir umallar eyjar ok l\u00f6g\u00f0u undir sik. Eptir \u00feat bjuggust \u00feeirtil heimfer\u00f0ar. Bau\u00f0 Beli konungr \u00deorsteini eyjarnarok gerast \u00fear jarl yfir, en hann kve\u00f0st \u00feat ekki vilja,-- \"vil ek heldr vera hersir ok skilja ekki vi\u00f0 \u00feik enheita jarl ok vera fjarl\u00e6gr \u00fe\u00e9r at vistum.\" \u00de\u00e1 bau\u00f0 hannAngant\u00fd at vera \u00fear jarl yfir, ok \u00feat \u00fe\u00e1 hann, ok ger\u00f0isthann jarl yfir eyjunum ok skyldi l\u00faka skatt \u00e1rliga.S\u00ed\u00f0an heldu \u00feeir heim \u00ed Sogn ok s\u00e1tu \u00fear \u00feann vetr.\u00deeir heldu menn s\u00edna vel, b\u00e6\u00f0i at v\u00e1pnum ok kl\u00e6\u00f0um.\u00de\u00f3ttu n\u00fa engir menn framari en \u00feeir f\u00f3stbr\u00e6\u00f0r. \u00deeimvar\u00f0 barna au\u00f0it. H\u00e9t Helgi ok H\u00e1lfdan synir Bela, enIngibj\u00f6rg d\u00f3ttir. Var h\u00fan yngst \u00feeira systkina. \u00deorsteinn\u00e1tti \u00feann son, er Fri\u00f0\u00fej\u00f3fr h\u00e9t. Haraldr \u00f3x upp \u00ed eyjunnihj\u00e1 Gr\u00edmi, en \u00feegar hann haf\u00f0i aldr til, lag\u00f0isthann \u00ed herna\u00f0 ok var\u00f0 inn fr\u00e6gasti ma\u00f0r, \u00fe\u00f3tt hans s\u00e9l\u00edtt getit \u00ed \u00feessi s\u00f6gu. Helt hann nafni s\u00ednu ok varkalla\u00f0r Haraldr kesja, ok er margt manna fr\u00e1 honumkomit. \u00deeir \u00deorsteinn ok Beli, Gr\u00edmr ok Haraldr helduvin\u00e1ttu sinni, me\u00f0an \u00feeir lif\u00f0u."}}