{"originalTitle": "Hr\u00f3lfs_Saga_Kraka_Ok_Kappa_Hans_Chapter_1", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Kraka_Ok_Kappa_Hans_Chapter_1", "text": {"0": "MA\u00d0R h\u00e9t H\u00e1lfdan, en annarr Fr\u00f3\u00f0i, br\u00e6\u00f0r tveirok konungasynir, ok st\u00fdr\u00f0i s\u00ednu r\u00edki hv\u00e1rr \u00feeira.H\u00e1lfdan konungr var h\u00fdrr ok h\u00e6gr ok g\u00f3\u00f0lyndr, enFr\u00f3\u00f0i konungr var inn mesti ribbaldi. H\u00e1lfdan konungr\u00e1tti \u00ferj\u00fa b\u00f6rn, tv\u00e1 syni ok eina d\u00f3ttur. H\u00e9t h\u00fanSign\u00fd. H\u00fan var elzt ok gift S\u00e6vil jarli. \u00deetta bar tilt\u00ed\u00f0enda, er synir hans v\u00e1ru \u00fe\u00e1 ungir. H\u00e9t annarr Hr\u00f3arr,en annarr Helgi. Reginn h\u00e9t f\u00f3stri \u00feeira, ok unni hannsveinunum mikit. Ein ey l\u00e1 \u00fear skammt fr\u00e1 borginni.Bj\u00f3 \u00fear \u00ed einn karl, er V\u00edfill h\u00e9t. Hann var aldavinrH\u00e1lfdanar konungs. Hunda tv\u00e1 \u00e1tti V\u00edfill karl; h\u00e9tannarr Hoppr, en annarr H\u00f3. Karl var gagnau\u00f0igr okkunni margt \u00ed fornum fr\u00e6\u00f0um, ef \u00e1 hann var leitat.N\u00fa er \u00fear til at taka, at Fr\u00f3\u00f0i konungr sitr \u00ed r\u00edkis\u00ednu, ok \u00f6fundar hann fastliga br\u00f3\u00f0ur sinn, H\u00e1lfdankonung, at hann skyldi st\u00fdra Danm\u00f6rk einn, en \u00fe\u00f3ttisinn hluti ekki hafa or\u00f0it sv\u00e1 g\u00f3\u00f0r. \u00dev\u00ed safnar hannsaman m\u00fag ok margmenni ok heldr til Danmerkr okkemr \u00fear \u00e1 n\u00e1ttar \u00feeli, brennir \u00fear allt ok br\u00e6lir.H\u00e1lfdan konungr kemr l\u00edtilli v\u00f6rn vi\u00f0. Er hann h\u00f6ndumtekinn ok drepinn, en \u00feeir fl\u00fdja, sem \u00fev\u00ed vi\u00f0 koma.En allr borgarm\u00fagrinn var\u00f0 at sverja tr\u00fana\u00f0arei\u00f0aFr\u00f3\u00f0a konungi, elligar l\u00e9t hann p\u00edna \u00fe\u00e1 \u00fdmisligump\u00edningum. Reginn, f\u00f3stri Helga ok Hr\u00f3ars, kom \u00feeimundan ok \u00fat \u00ed ey til V\u00edfils karls; h\u00f6rmu\u00f0u \u00feeir mj\u00f6kska\u00f0ann. Sag\u00f0i Reginn \u00fe\u00e1 mundi fokit \u00ed flest skj\u00f3l, efV\u00edfill g\u00e6ti eigi geymt \u00fe\u00e1 fyrir Fr\u00f3\u00f0a konungi. V\u00edfillsegir: \"H\u00e9r er vi\u00f0 ramman reip at draga,\" en kva\u00f0 skyldamikil til at hj\u00e1lpa sveinunum. Sv\u00e1 t\u00f3k hann vi\u00f0 \u00feeimok l\u00e9t \u00ed eitt jar\u00f0h\u00fas, ok v\u00e1ru \u00fear optast \u00e1 n\u00e6tr, en \u00e1daginn vi\u00f0ru\u00f0u \u00feeir \u00fat um sk\u00f3garrunna karls, \u00fev\u00ed ateyin var h\u00e1lf sk\u00f3gi vaxin, ok skiljast \u00feeir sv\u00e1 vi\u00f0 Regin.Reginn \u00e1tti miklar eignir \u00ed Danm\u00f6rk, b\u00f6rn ok konu,ok s\u00e1 Reginn s\u00e9r eigi annat s\u00fdnna en ganga til handaFr\u00f3\u00f0a konungi ok sverja honum tr\u00fana\u00f0arei\u00f0a. Lag\u00f0iFr\u00f3\u00f0i konungr n\u00fa allt Danmerkr r\u00edki undir sik me\u00f0sk\u00f6ttum ok skyldum. Gengu \u00fear flestir nau\u00f0ugir til, \u00fev\u00edat Fr\u00f3\u00f0i konungr var allra manna \u00f3vins\u00e6lastr, ok sv\u00e1l\u00edka skattgildi hann S\u00e6vil jarl.Eptir allt \u00feetta unnit h\u00e6gist Fr\u00f3\u00f0a konungi l\u00edtit, athann finnr ekki sveinana, Helga ok Hr\u00f3ar. Setr hannn\u00fa geislung fyrir \u00fe\u00e1 \u00e1 allar s\u00ed\u00f0ur, n\u00e6rri ok fjarri, nor\u00f0rok su\u00f0r, austr ok vestr, heitr \u00feeim st\u00f3rgj\u00f6fum, sem s\u00e9rkann nokkut segja til \u00feeira, en \u00feeim, sem \u00feeim leyna,\u00fdmisligum p\u00edningum, ef \u00feat ver\u00f0r uppv\u00edst, ok \u00feykkistengi kunna at segja konungi til \u00feeira. \u00de\u00e1 l\u00e6tr hanns\u00e6kja v\u00f6lur ok v\u00edsendamenn um allt landit ok l\u00e6tr\u00fe\u00e1 kanna landit upp ok ofan, eyjar ok \u00fatsker, ok finnast\u00feeir eigi. Ok n\u00fa l\u00e6tr hann s\u00e6kja galdramenn, semeptir \u00f6llu geta r\u00fdnt, \u00fev\u00ed sem \u00feeir vilja, en \u00feeir segjahonum, at eigi munu \u00feeir \u00e1 landi f\u00e6ddir, en \u00fe\u00f3 muni\u00feeir eigi fjarri konunginum. Fr\u00f3\u00f0i konungr segir: \"V\u00ed\u00f0ah\u00f6fum v\u00e9r \u00feeira leitat, ok \u00feykki m\u00e9r \u00feat s\u00edzt v\u00e1n, at\u00feeir s\u00e9 h\u00e9r n\u00e6rri, en ey er h\u00e9r n\u00e1l\u00e6gt, \u00fear er v\u00e9r h\u00f6fumekki \u00fer\u00e1tt um leitat, ok n\u00e6rri engi bygg\u00f0 \u00ed, nemaeinn f\u00e1t\u00e6kr karl b\u00fdr \u00fear.\" \"Leiti\u00f0 \u00feangat fyrst,\" s\u00f6g\u00f0ugaldramenninir, \"\u00fev\u00ed at mikil \u00feoka ok hulda liggryfir eyju \u00feeiri, ok ver\u00f0r oss ekki \u00feangat au\u00f0s\u00e9t umh\u00edb\u00fdli karls \u00feess, ok \u00e6tlum v\u00e9r hann forvitra ok eigiallan, \u00fear hann er s\u00e9nn.\" Konungr sag\u00f0i: \"\u00deangat skal\u00fe\u00e1 enn leita, ok \u00feykki m\u00e9r undr, at fiskikarl einn f\u00e1t\u00e6krskal halda sveina \u00feessa ok \u00feora sv\u00e1 at halda m\u00f6nnumfyrir oss.\""}}