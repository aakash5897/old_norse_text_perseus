{"originalTitle": "Beowulf_Xx", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Xx", "text": {"0": "XXHr\u014d\u00f0g\u0101r ma\u00feelode,  helm Scyldinga:' Ne fr\u012bn \u00fe\u016b \u00e6fter s\u01e3lum !  Sorh is gen\u012bwodDenigea l\u0113odum.  D\u0113ad is \u00c6schere,Yrmenl\u0101fes  yldra br\u014d\u00feor,m\u012bn r\u016bnwita  ond m\u012bn r\u01e3dbora,eaxlgestealla,  \u00feonne w\u0113 on orlegehafelan weredon,  \u00feonne hniton f\u0113\u00fean,eoferas cnysedan.  Swy(lc) scolde eorl wesan,[\u00e6\u00feling] \u01e3rg\u014dd,  swylc \u00c6schere w\u00e6s!Wear\u00f0 him on Heorote  t\u014d handbananw\u00e6lg\u01e3st w\u01e3fre;  ic ne w\u0101t hw\u00e6deratol \u01e3se wlanc  eftsi\u00f0as t\u0113ah,fylle gef\u00e6gnod.  H\u0113o \u00fe\u0101 f\u01e3h\u00f0e wr\u00e6c,\u00fe\u0113 \u00fe\u016b gystran niht  Grendel cwealdest\u00feurh h\u01e3stne h\u0101d  heardum clammum,for\u00fean h\u0113 t\u014d lange  l\u0113ode m\u012bnewanode ond wyrde.  H\u0113 \u00e6t w\u012bge gecrangealdres scyldig,  ond n\u016b \u014d\u00feer cw\u014dmmihtig m\u0101nsca\u00f0a,  wolde hyre m\u01e3g wrecan,g\u0113 feor hafa\u00f0  f\u01e3h\u00f0e gest\u01e3led,\u00fe\u00e6s \u00fee \u00feincean m\u00e6g  \u00feegne monegum,s\u0113 \u00fee \u00e6fter sincgyfan  on sefan gr\u0113ote\u00fe,--hre\u00feerbealo hearde;  n\u016b s\u0113o hand lige\u00f0,s\u0113 \u00fee \u0113ow w\u0113lhwylcra  wilna dohte.Ic \u00fe\u00e6t londb\u016bend,  l\u0113ode m\u00e6ine,seler\u01e3dende  secgan h\u0233rde,\u00fe\u00e6t h\u012be ges\u0101won  swylce tw\u0113genmicle mearcstapan  m\u014dras healdan,ellorg\u01e3stas.  \u00d0\u01e3ra \u014d\u00f0er w\u00e6s,\u00fe\u00e6s \u00fee h\u012be  gewisl\u012bcost gewitan meahton,idese onl\u012bcnes;  \u014d\u00f0er earmsceapenon weres w\u00e6stmum  wr\u00e6cl\u0101stas tr\u00e6d,n\u00e6fne h\u0113 w\u00e6s m\u0101ra  \u00feonne \u01e3nig man \u014d\u00feer;\u00feone on g\u0113ardagum  Grendel nemdonfoldb\u016bende;  n\u014d h\u012be f\u00e6der cunnon,hw\u00e6\u00feer him \u01e3nig w\u00e6s  \u01e3r \u0101cenneddyrnra g\u0101sta.  H\u012be d\u0233gel londwarigea\u00f0 wulfhleo\u00feu,  windige n\u00e6ssas,fr\u0113cne fengel\u0101d,  \u00f0\u01e3r fyrgenstr\u0113amunder n\u00e6ssa genipu  ni\u00feer gew\u012bte\u00f0,fl\u014dd under foldan.  Nis \u00fe\u00e6t feor heononm\u012blgemearces,  \u00fe\u00e6t se mere stande\u00f0;ofer \u00fe\u01e3m hongia\u00f0  hrmde bearwas,wudu wyrtum f\u00e6st  w\u00e6ter oferhelma\u00f0.\u00fe\u01e3r m\u00e6g nihta gehw\u01e3m  n\u012b\u00f0wundor s\u0113on,f\u0233r on fl\u014dde.  N\u014d \u00fe\u00e6s fr\u014dd leofa\u00f0gumena bearna,  \u00fe\u00e6t \u00feone grund wite.\u00d0\u0113ah \u00fee h\u01e3\u00f0stapa  hundum geswenced,heorot hornum trum  holtwudu s\u0113ce,feorran gefl\u0233med,  \u01e3r h\u0113 feorh sele\u00f0,aldor on \u014dfre,  \u01e3r h\u0113 in wille,hafelan [beorgan];  nis \u00fe\u00e6t h\u0113oru st\u014dw!\u00feonon \u0233\u00f0geblond  \u016bp \u0101st\u012bge\u00f0won t\u014d wolcnum,  \u00feonne wind styre\u00fel\u0101\u00f0. gewidru,  o\u00f0 \u00fe\u00e6t lyft drysma\u00fe,roderas r\u0113ota\u00f0.  N\u016b is se r\u01e3d gelangeft \u00e6t \u00fe\u0113 \u0101num.  Eard g\u012bt ne const,fr\u0113cne st\u014dwe,  \u00f0\u01e3r \u00fe\u016b findan mihtsinnigne secg;  s\u0113c gif \u00fe\u016b dyrre!Ic \u00fe\u0113 \u00fe\u0101 f\u01e3h\u00f0e  f\u0113o l\u0113anige,ealdgestr\u0113onum,  sw\u0101 ic \u01e3r dyde,wundnum golde,  gyf \u00fe\u016b on weg cymest.'"}}