{"originalTitle": "\u00c1smundar_Saga_Kappabana_Chapter_1", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00c1smundar_Saga_Kappabana_Chapter_1", "text": {"0": "BU\u00d0LI er konungr nefndr. Hann r\u00e9\u00f0 fyrir Sv\u00ed\u00fej\u00f3\u00f0u,r\u00edkr ok \u00e1g\u00e6tr. \u00deat var h\u00e1ttr hans at elska mj\u00f6ksmi\u00f0u, \u00fe\u00e1 er hann fekk hagasta ok honum ger\u00f0i gersemar.Hann \u00e1tti drottningu ok d\u00f3ttur, er Hildr h\u00e9t.\u00deat var\u00f0 \u00fear til t\u00ed\u00f0enda, at drottning anda\u00f0ist, ok varkonungr kv\u00e1nlauss.\u00deess er getit, at eitt kveld k\u00f3mu tveir menn til konungsok gengu fyrir hann me\u00f0 kve\u00f0ju. Konungr spur\u00f0i,hverir \u00feeir v\u00e6ri, en annarr nefndist Ol\u00edus, en annarrAl\u00edus, \"ok vildim vit h\u00e9r vetrvist \u00feiggja.\" Hannspur\u00f0i, er \u00feeir v\u00e6ri hagleiksmenn nokkurir e\u00f0a b\u00fanirvi\u00f0 \u00ed\u00fer\u00f3ttum. \u00deeir kv\u00e1\u00f0ust kunna at gera hagliga hvernhlut, \u00feann er sm\u00ed\u00f0a skyldi. Konungr v\u00edsa\u00f0i \u00feeim tils\u00e6tis ok ba\u00f0 \u00fe\u00e1 \u00fear vera.\u00cd \u00feenna t\u00edma var me\u00f0 konungi bo\u00f0 nokkut, en umkveldit k\u00f3mu \u00ed h\u00f6llina smi\u00f0ir konungs ok s\u00fdndu honumsm\u00ed\u00f0it, gull e\u00f0a v\u00e1pn. Sv\u00e1 ger\u00f0u \u00feeir \u00e1vallt, ef mennk\u00f3mu \u00feangat, konungi til fr\u00e6g\u00f0ar. Allir menn lofu\u00f0usm\u00ed\u00f0i \u00feeira nema gestir. \u00deeir r\u00e6ddu f\u00e1tt um. Kn\u00edfreinn var \u00ed \u00fev\u00ed sm\u00ed\u00f0i vanda\u00f0r. \u00deetta var sagt konungi, okkve\u00f0st hann \u00e6tla, at \u00feeir mundi eigi betr sm\u00ed\u00f0a. Hannkallar \u00fe\u00e1 til s\u00edn ok m\u00e6lti: \"Hv\u00ed eru \u00feit sv\u00e1 tregir til atlofa \u00feat sm\u00ed\u00f0i, er h\u00e9r er fram borit, e\u00f0a kunni \u00feit betrat gera?\" \u00deeir kv\u00e1\u00f0u konung \u00feat reyna mega, ef hannvildi, at sm\u00ed\u00f0i \u00feetta mundi eigi mikils vert hj\u00e1 \u00fev\u00ed.Konungr ba\u00f0 \u00fe\u00e1 gera \u00fe\u00e1 sm\u00ed\u00f0, er til afbrag\u00f0s m\u00e6tist,\"ef \u00feit vili\u00f0 eigi vera falsarar.\" \u00deeir kv\u00e1\u00f0ust br\u00e1ttmunu reyna, at \u00feessi sm\u00ed\u00f0 er l\u00edtils ver\u00f0 ok eigi g\u00f3\u00f0. \u00deeirsettu kn\u00edfinn \u00ed r\u00f6nd bor\u00f0sins fyrir konung, ok l\u00e1 hj\u00e1 \u00feegareggin. \u00deeir b\u00e1\u00f0u konung \u00fear taka vi\u00f0 gersemi sinni,en kv\u00e1\u00f0ust freista mundu at gera annan kn\u00edf. Konungrba\u00f0 \u00fe\u00e1 sv\u00e1 gera, ok s\u00ed\u00f0an ger\u00f0u \u00feeir kn\u00edf einn ok f\u00e6r\u00f0ukonungi. Hann br\u00e1 \u00e1 kamp s\u00e9r, ok t\u00f3k af kampinn okskinnit, sv\u00e1 at \u00ed holdi nam sta\u00f0ar. Konungr m\u00e6lti: \"\u00deatmun satt vera, at \u00feit munu\u00f0 hagir menn, ok n\u00fa skulu \u00feitgera m\u00e9r gullhring,\" ok sv\u00e1 ger\u00f0u \u00feeir ok f\u00e6r\u00f0u konungi.Hann leit \u00e1 ok m\u00e6lti: \"\u00deat er r\u00e9tt sagt, at ek hefieigi s\u00e9t meiri gersemi \u00ed einum gullhring,\" ok sv\u00e1 m\u00e6ltuallir, er s\u00e1. Konungr kva\u00f0 sl\u00edkt t\u00edginna manna \u00fej\u00f3nustumenn,ok s\u00ed\u00f0an m\u00e6lti hann: \"N\u00fa skulu \u00feit gera m\u00e9rtvau sver\u00f0, \u00feau er eigi beri minna af \u00f6\u00f0ru sm\u00ed\u00f0i en\u00feessi sm\u00ed\u00f0 ykkur, ok \u00feeim s\u00e9 hvergi \u00feess til h\u00f6ggvit,er \u00feau b\u00edti eigi.\" Ol\u00edus kve\u00f0st \u00feat eigi vilja ok l\u00e9zt eigi\u00f6rv\u00e6nt \u00feykkja, at nokkut mikit mundi \u00e1 liggja, ef \u00feeirger\u00f0i nau\u00f0gir, ok kva\u00f0 til h\u00f3fs bazt at b\u00faa. Konungrkva\u00f0 \u00fe\u00e1 gera skyldu, hv\u00e1rt er \u00feeir ger\u00f0u nau\u00f0gir e\u00f0aeigi.S\u00ed\u00f0an setjast \u00feeir til sm\u00ed\u00f0ar ok ger\u00f0u tvau sver\u00f0,s\u00e9rhv\u00e1rr \u00feeira, ok gengu s\u00ed\u00f0an fyrir konung ok s\u00fdnduhonum sver\u00f0in. Konungr leit \u00e1, ok s\u00fdndust honumv\u00e6nlig, \"e\u00f0a hverir fylgja kostir?\" Ol\u00edus segir, hann kva\u00f0hann \u00fev\u00ed hvergi mundu til h\u00f6ggva, at \u00feat mundi eigib\u00edta, \"ok hygg ek \u00e1 \u00fev\u00ed munu vera enga annmarka.\"Konungr segir: \"\u00de\u00e1 er gott, ok ver\u00f0um v\u00e9r at reyna,hversu sta\u00f0gott v\u00e6ri,\" ok skaut oddinum \u00ed \u00f6ndugiss\u00falu,ok lag\u00f0ist l\u00edtt sver\u00f0it, ok s\u00ed\u00f0an reisti hann \u00feat \u00ed gluggeinum. Smi\u00f0rinn kva\u00f0 \u00feat ofraun sver\u00f0inu ok l\u00e9t \u00feattil h\u00f6ggs b\u00fait, en eigi til reistingar. Konungr kva\u00f0 \u00feateigi mundu h\u00f6gg standast, ef \u00feat brotna\u00f0i \u00ed sl\u00edkum tilraunum.Ok n\u00fa reyndi hann \u00feat sver\u00f0, er Al\u00edus haf\u00f0igert, ok hlj\u00f3p \u00feat aptr sem sk\u00ed\u00f0, ok at \u00f6llu var \u00featv\u00e6nligra en hitt, ok st\u00f3\u00f0st hv\u00e1rttveggja \u00fe\u00e6r raunir,er konungr ger\u00f0i. Konungr m\u00e6lti: \"\u00deetta er enn betra,er Al\u00edus hefir gert, ok er hv\u00e1rttveggja gott, e\u00f0a hvern\u00e1tt\u00fara fylgir?\" Al\u00edus segir: \"\u00deat, herra, ef \u00feau m\u00e6tast\u00e1 lopti, ok s\u00e9 \u00feau \u00ed m\u00f3ti borin, \u00fe\u00e1 mun mitt sver\u00f0framar, ok m\u00e1 \u00fe\u00f3 kalla kosti eina ok jafna.\" S\u00ed\u00f0ant\u00f3k konungr \u00feat sver\u00f0, er Ol\u00edus haf\u00f0i gert, ok vildibrj\u00f3ta, ok \u00fe\u00e1 brast sver\u00f0it vi\u00f0 hjaltit. Konungr ba\u00f0 hannbetra sver\u00f0 gera, ok s\u00ed\u00f0an gekk hann rei\u00f0r til smi\u00f0juok ger\u00f0i sver\u00f0 ok fekk \u00feat konungi. Hann haf\u00f0i n\u00faallar sl\u00edkar raunir sem vi\u00f0 it fyrra, ok st\u00f3\u00f0st \u00feetta allar.Konungr m\u00e6lti: \"N\u00fa hefir \u00fe\u00fa vel gert, e\u00f0a er n\u00fa ekkih\u00e9r \u00e1 til vandkv\u00e6\u00f0is?\" Hann segir: \"J\u00e1rngott er sver\u00f0,enda munu n\u00fa nokkur forf\u00f6ll \u00e1 liggja til hamingjubrots, \u00fev\u00ed at \u00feat mun ver\u00f0a at bana inum g\u00f6fgustumbr\u00e6\u00f0rum, d\u00f3ttursonum \u00fe\u00ednum.\" Konungr m\u00e6lti: \"Sp\u00e1\u00fe\u00fa manna armastr; n\u00fa skal br\u00e6\u00f0rum at bana ver\u00f0a ok\u00fe\u00f3 \u00f3g\u00f6fgum,\" ok hj\u00f3 til hans, en \u00feeir v\u00e1ru \u00fe\u00e1 horfnirme\u00f0 skj\u00f3tri brautf\u00f6r ok neyttu \u00fe\u00e1 innar ne\u00f0ri lei\u00f0ar.Konungr m\u00e6lti: \"\u00deetta eru miklir \u00f3vinir, ok vi\u00f0 \u00fev\u00edskal vinna, at sver\u00f0 geri mannigi mein.\" Konungrl\u00e9t \u00fe\u00e1 gera stokk at sver\u00f0inu me\u00f0 bl\u00fdi ok l\u00e9t s\u00f6kkvani\u00f0r \u00ed L\u00f6ginn hj\u00e1 Agnafit."}}