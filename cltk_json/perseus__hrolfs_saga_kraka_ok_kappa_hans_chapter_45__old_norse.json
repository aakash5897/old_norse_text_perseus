{"originalTitle": "Hr\u00f3lfs_Saga_Kraka_Ok_Kappa_Hans_Chapter_45", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Kraka_Ok_Kappa_Hans_Chapter_45", "text": {"0": "Hr\u00f3lfr konungr ok kappar hans r\u00ed\u00f0a n\u00fa lei\u00f0 s\u00ednaofan fr\u00e1 Upps\u00f6lum ok \u00fear um, sem heitir \u00e1 F\u00fdrisv\u00f6llum,ok s\u00e1 Hr\u00f3lfr konungr, at gullhringr mikill gl\u00f3a\u00f0i\u00ed g\u00f6tunni fyrir \u00feeim ok glumra\u00f0i vi\u00f0, er \u00feeir r\u00ed\u00f0a yfirhann. \"\u00dev\u00ed gellr hann sv\u00e1 h\u00e1tt,\" sag\u00f0i Hr\u00f3lfr konungr,\"at honum \u00feykkir illt eins\u00f6mlum,\" ok rennir hann afs\u00e9r gullhringnum ok \u00ed g\u00f6tuna til hins ok m\u00e6lti: \"\u00deatskal fyrir berast, at ek taki ekki upp gull, \u00fe\u00f3tt \u00e1 g\u00f6tuliggi, ok s\u00e9 engi minna manna sv\u00e1 djarfr, at hanntaki upp. \u00dev\u00ed er honum h\u00e9r kastat, at hann skuli heptafer\u00f0 v\u00e1ra.\" \u00deeir h\u00e9tu honum \u00fev\u00ed, ok \u00ed \u00fev\u00ed heyra \u00feeirl\u00fa\u00f0ragang um allar \u00e1ttir. \u00deeir sj\u00e1 \u00f3grynni li\u00f0s fara eptirs\u00e9r. \u00deetta li\u00f0 ferr sv\u00e1 geyst, at hverr hleypr sl\u00edkt allt,er hans hestr m\u00e1 af taka. \u00deeir Hr\u00f3lfr konungr r\u00ed\u00f0a r\u00e9tt\u00e1fram it sama. B\u00f6\u00f0varr m\u00e6lti: \"\u00deessir s\u00e6kja hart eptir,ok v\u00edst vilda ek, at nokkurir hef\u00f0i erendi, ok \u00feeir viljav\u00edst oss finna.\" Konungr m\u00e6lti: \"Gefum oss l\u00edtit at,\u00feeir munu sj\u00e1lfir dveljast.\" R\u00e9ttir hann n\u00fa h\u00f6ndinatil hornsins, \u00feess sem gullit var \u00ed ok Beiga\u00f0r rei\u00f0 me\u00f0ok helt \u00ed hendi s\u00e9r. Hann s\u00e1ir n\u00fa gullinu v\u00ed\u00f0a \u00ed g\u00f6tuna,\u00fear sem \u00feeir r\u00ed\u00f0a um alla F\u00fdrisv\u00f6llu, sv\u00e1 at g\u00f6turnargl\u00f3a sem gull.En er li\u00f0it s\u00e9r \u00feat, sem eptir ferr, at gullit gl\u00f3ir v\u00ed\u00f0a\u00ed g\u00f6tunni, \u00fe\u00e1 hlaupa flestir af baki, ok \u00feykkist s\u00e1 beztleika, sem skj\u00f3tastr ver\u00f0r til upp at taka, ok ver\u00f0a \u00fearinar mestu hrifsingar ok \u00e1h\u00f6ld, ok hefir s\u00e1 helzt, semsterkastr er, ok s\u00f3ttist \u00fev\u00ed seint eptirfer\u00f0in. Ok er \u00feettas\u00e9r A\u00f0ils konungr, liggr honum vi\u00f0 at ganga af vitinuok \u00e1v\u00edtar \u00fe\u00e1 me\u00f0 h\u00f6r\u00f0um or\u00f0um ok segir \u00feeir taki uppit minna, en l\u00e1ti sleppa hj\u00e1 s\u00e9r it meira, ok muni \u00feessif\u00fala sk\u00f6mm \u00e1 hvert land spyrjast, -- \"at \u00fe\u00e9r skulu\u00f0 l\u00e1\u00feaeina t\u00f3lf menn rekast h\u00e9r undan oss, sv\u00e1 \u00f3t\u00f6luligumfj\u00f6lda sem ek hefi n\u00fa saman dregit af \u00f6llum heru\u00f0umSv\u00edaveldis.\" A\u00f0ils konungr hleypir n\u00fa undan \u00f6llum,\u00fev\u00ed at hann var rei\u00f0astr, en m\u00fagr manns eptir honum.N\u00fa sem Hr\u00f3lfr konungr s\u00e9r A\u00f0ils konung \u00feeyta n\u00e6sts\u00e9r, \u00fe\u00e1 tekr hann hringinn Sv\u00edagr\u00eds ok kastar \u00e1 g\u00f6tuna.Ok sem A\u00f0ils konungr s\u00e9r hringinn, m\u00e6lti hann: \"Hollarihefir s\u00e1 verit Hr\u00f3lfi konungi en m\u00e9r, sem honum hefirfengit \u00feessa gersemi, ok eigi at s\u00ed\u00f0r skal ek n\u00fa nj\u00f3tahans, en eigi Hr\u00f3lfr konungr,\" r\u00e9ttir n\u00fa til spj\u00f3tskaptsitt, \u00fear sem hringrinn l\u00e1, ok vildi fyrir hvern mun n\u00e1honum, beygist n\u00fa mj\u00f6k \u00e1 hestinum, er hann stakk ni\u00f0rspj\u00f3tinu \u00ed buginn \u00e1 hringnum. Hr\u00f3lfr konungr s\u00e9r n\u00fa\u00feetta. \u00de\u00e1 sn\u00fdr hann aptr hestinum ok m\u00e6lti: \"Sv\u00ednbeyg\u00f0aek n\u00fa \u00feann, sem Sv\u00edanna er r\u00edkastr.\" En erA\u00f0ils konungr \u00e6tlar at draga at s\u00e9r spj\u00f3tskaptit ok \u00fearme\u00f0 hringinn, \u00fe\u00e1 hleypir \u00fear at honum Hr\u00f3lfr konungrok hj\u00f3 af honum b\u00e1\u00f0a \u00fej\u00f3hnappana allt ni\u00f0r at beini me\u00f0sver\u00f0inu Sk\u00f6fnung, er allra sver\u00f0a bezt hefir verit borit\u00e1 Nor\u00f0rl\u00f6ndum. Hr\u00f3lfr konungr m\u00e6lti \u00fe\u00e1 til A\u00f0ilskonungs ok ba\u00f0 hann halda \u00feessari sk\u00f6mm um hr\u00ed\u00f0,-- \"ok m\u00e1ttu n\u00fa kenna Hr\u00f3lf kraka, hvar hann er, sem\u00fe\u00fa hefir lengi eptir s\u00f3tt.\" A\u00f0ils konung s\u00e6kir \u00fe\u00e1 mikilbl\u00f3\u00f0r\u00e1s, sv\u00e1 at hann \u00f3m\u00e6ttir af, ok ver\u00f0r n\u00fa at sn\u00faaaptr vi\u00f0 verr b\u00fait, en Hr\u00f3lfr konungr t\u00f3k aptr Sv\u00edagr\u00eds.Skilr \u00fear me\u00f0 \u00feeim at sinni. Er \u00feat ok ekki sagt, at\u00feeir hafi fundizt s\u00ed\u00f0an. Drepa \u00feeir ok alla \u00fe\u00e1 menn,sem mest h\u00f6f\u00f0u fram ri\u00f0it ok mest h\u00f6f\u00f0u h\u00e6tt \u00ed, \u00fev\u00edat ekki \u00feurftu \u00feeir lengi at b\u00ed\u00f0a Hr\u00f3lfs konungs okkappa hans, ok \u00fe\u00f3ttist engi \u00feeira of g\u00f3\u00f0r at emb\u00e6tta\u00feeim, ok mattist engi \u00feeira vi\u00f0 annan, \u00feegar f\u00e6ritgafst."}}