{"originalTitle": "\u00de\u00e1ttr_Af_Ragnars_Sonum_Chapter_2", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00de\u00e1ttr_Af_Ragnars_Sonum_Chapter_2", "text": {"0": "N\u00fa er synir Ragnars v\u00e1ru vaxnir, \u00fe\u00e1 herju\u00f0u \u00feeirv\u00ed\u00f0a um l\u00f6nd. \u00deeir br\u00e6\u00f0r Eir\u00edkr ok Agnarr f\u00f3ru \u00ed\u00f6\u00f0rum sta\u00f0, en \u00ed \u00feri\u00f0ja sta\u00f0 f\u00f3ru \u00feeir \u00cdvarr ok \u00feeirinir yngri br\u00e6\u00f0r hans me\u00f0 honum, ok ger\u00f0i hann r\u00e1\u00f0fyrir \u00feeim, \u00fev\u00ed at hann var forvitri. \u00deeir l\u00f6g\u00f0u undirsik Selund ok Rei\u00f0gotaland, Eygotaland ok Eyland ok\u00f6ll sm\u00e1l\u00f6nd \u00ed hafinu. Settist \u00fe\u00e1 \u00cdvarr me\u00f0 inum yngrumbr\u00e6\u00f0rum s\u00ednum af Hlei\u00f0ru \u00e1 Selundi, ok var \u00feat\u00fe\u00f3 m\u00f3ti vilja Ragnars konungs. F\u00f3ru synir hans me\u00f0herna\u00f0i allir, \u00fev\u00ed at \u00feeir vildu eigi \u00f3fr\u00e6gri vera enRagnarr konungr, fa\u00f0ir \u00feeira. \u00deat l\u00edka\u00f0i Ragnari konungiilla, er synir hans heldu m\u00f3ti honum ok t\u00f3kuskattl\u00f6nd hans m\u00f3ti hans vilja. Hann setti \u00feann konungyfir Upp-Sv\u00edaveldi, er Eysteinn beli h\u00e9t, ok ba\u00f0hann halda \u00fev\u00ed r\u00edki s\u00e9r til handa, en verja fyrir sonums\u00ednum, ef \u00feeir kalla\u00f0i til. \u00deat var eitt sumar, er Ragnarrkonungr var farinn me\u00f0 her \u00ed Austrveg, atEir\u00edkr ok Agnarr, synir hans, k\u00f3mu til Sv\u00ed\u00fej\u00f3\u00f0ar okheldu skipum s\u00ednum upp \u00ed L\u00f6ginn. Ger\u00f0u \u00feeir \u00fe\u00e1bo\u00f0 Eysteini konungi til Uppsala, at hann k\u00e6mi til\u00feeira. Ok er \u00feeir fundust, sag\u00f0i Eir\u00edkr, at hann vildi,at Eysteinn konungr heldi Sv\u00edar\u00edki undir \u00fe\u00e1 br\u00e6\u00f0r,ok kve\u00f0st \u00fe\u00e1 f\u00e1 vilja Borghildar, d\u00f3ttur hans, ok segir,at \u00fe\u00e1 megu \u00feeir vel halda \u00fev\u00ed r\u00edki fyrir Ragnari konungi.Eysteinn kve\u00f0st \u00feetta vilja tj\u00e1 innanlands h\u00f6f\u00f0ingjum,ok skildust \u00feeir sv\u00e1. Ok er Eysteinn konungrbar \u00feetta m\u00e1l upp, \u00fe\u00e1 ur\u00f0u allir landsmenn \u00e1 \u00feat s\u00e1ttirat verja landit fyrir sonum Ragnars, ok dregst n\u00fasaman \u00f3v\u00edgr herr, ok ferr Eysteinn konungr m\u00f3ti Ragnarssonum. Ok er \u00feeir finnast, ver\u00f0r \u00fear mikil orrosta,ok ver\u00f0a n\u00fa synir Lo\u00f0br\u00f3kar ofrli\u00f0i bornir, ok fellrsv\u00e1 li\u00f0 \u00feeira br\u00e6\u00f0ra, at f\u00e1tt eitt st\u00f3\u00f0 upp. \u00de\u00e1 fell okAgnarr, en Eir\u00edkr var\u00f0 handtekinn. Eysteinn konungrbau\u00f0 Eir\u00edki gri\u00f0 ok sv\u00e1 mikit f\u00e9 af Uppsala veldi fyrirAgnar, br\u00f3\u00f0ur sinn, sem sj\u00e1lfr vildi hann, ok \u00fear me\u00f0d\u00f3ttur s\u00edna, \u00fe\u00e1 er \u00e1\u00f0r haf\u00f0i hann be\u00f0it. Eir\u00edkr vildiengar f\u00e9b\u00e6tr ok eigi konungs d\u00f3ttur, ok eigi kve\u00f0sthann vilja lifa eptir \u00feann \u00f3sigr, er hann haf\u00f0i fengit,en \u00feat kve\u00f0st hann \u00feiggja vilja, at hann kj\u00f3si s\u00e9r sj\u00e1lfrdau\u00f0daga. Ok af \u00fev\u00ed at Eysteinn konungr m\u00e1tti engas\u00e6tt f\u00e1 af Eir\u00edki, \u00fe\u00e1 j\u00e1ttar hann honum \u00feat. Eir\u00edkrba\u00f0, at \u00feeir t\u00e6ki undir hann spj\u00f3tsoddum ok hefihann sv\u00e1 upp yfir allan valinn. \u00de\u00e1 kva\u00f0 Eir\u00edkr:\"Vilkat bo\u00f0 fyr br\u00f3\u00f0urn\u00e9 baugum mey kaupa,Eystein kve\u00f0a or\u00f0innAgnars bana, heyra;gr\u00e6tr eigi mik m\u00f3\u00f0ir,munk efstr of val deyja,ok geirtr\u00e9 \u00ed g\u00f6gnumgerr, l\u00e1ti\u00f0 mik standa.\"Ok \u00e1\u00f0r hann v\u00e6ri hafinn upp \u00e1 spj\u00f3tin, \u00fe\u00e1 s\u00e1 hanneinn mann r\u00ed\u00f0a mikit. \u00de\u00e1 kva\u00f0 hann:\"\u00deau beri\u00f0 or\u00f0 it efra,eru austrfarar li\u00f0nar,at m\u00e6r hafi m\u00ednamj\u00f3, \u00c1slaugu, bauga;\u00fe\u00e1 mun mest af m\u00f3\u00f0i,ef mik spyrja dau\u00f0an,m\u00edn stj\u00fapm\u00f3\u00f0ir mildumm\u00f6gum s\u00ednum til segja.\"Var n\u00fa sv\u00e1 gert, at Eir\u00edki var lypt upp \u00e1 spj\u00f3tsoddunum,ok d\u00f3 hann sv\u00e1 uppi yfir valnum. Ok er \u00feessit\u00ed\u00f0endi spyrjast \u00fat \u00e1 Selund til \u00c1slaugar, \u00fe\u00e1 ferr h\u00fan\u00feegar \u00e1 fund sona sinna ok segir \u00feeim \u00feessi t\u00ed\u00f0endi.\u00deeir Bj\u00f6rn ok Hv\u00edtserkr l\u00e9ku tafl, en Sigur\u00f0r st\u00f3\u00f0 atframan. \u00de\u00e1 kva\u00f0 \u00c1slaug:\"Eigi mundi y\u00f0ar,ef \u00e9r d\u00e6i\u00f0 fyrri,eitt misseri eptir\u00f3hefnt vera, br\u00e6\u00f0ra;l\u00edtt r\u00e1\u00f0umk \u00fev\u00ed leyna,ef l\u00edf hafa kn\u00e6ttiEir\u00edkr sitt ok Agnarr\u00f3bornir m\u00e9r ni\u00f0jar.\"\u00de\u00e1 svara\u00f0i Sigur\u00f0r ormr \u00ed auga:\"\u00deat skal \u00feriggja vikna,ef \u00feik tregar, m\u00f3\u00f0ir,lei\u00f0 eigu v\u00e9r langa,lei\u00f0angr b\u00fainn ver\u00f0a;skal Upps\u00f6lum eigi\u00fe\u00f3tt \u00f3faf\u00e9 bj\u00f3\u00f0i,ef oss duga eggjarEysteinn beli r\u00e1\u00f0a.\"\u00de\u00e1 kva\u00f0 Bj\u00f6rn j\u00e1rns\u00ed\u00f0a:\"Duga mun hugr ok hjarta\u00ed hauksn\u00f6ru brj\u00f3sti,\u00fe\u00f3tt minnr um \u00feat m\u00e6li,manni innan rifja;eigi er oss \u00ed augumormr n\u00e9 fr\u00e1nir sn\u00e1kar,br\u00e6\u00f0r gl\u00f6ddu mik m\u00ednir,mank stj\u00fapsonu \u00fe\u00edna.\"\u00de\u00e1 svara\u00f0i Hv\u00edtserkr:\"Hyggjum at, \u00e1\u00f0r heitim,at hefnt megi ver\u00f0a;l\u00e1tum \u00fdmsa illu,Agnars bana, fagna;hrindum h\u00faf \u00e1 hrannir,h\u00f6ggum \u00eds fyr bar\u00f0i,sj\u00e1m \u00e1 hitt, hv\u00e9 snekkjursnemmst v\u00e9r f\u00e1im b\u00fanar.\"\u00de\u00e1 kva\u00f0 \u00cdvarr beinlausi:\"Hafi\u00f0 ofrhuga \u00e6rinnok \u00e1r\u00e6\u00f0i b\u00e6\u00f0i,\u00feess mundi \u00fe\u00e1 \u00feurfa,at \u00fer\u00e1 mikit fylgdi;bera mun mik fyr bragnabeinlausan fram ver\u00f0a,\u00fe\u00f3 gatk h\u00f6nd til hefnda,at hv\u00e1riga n\u00fdtak.\"Eptir \u00feat dr\u00f3gu Ragnars synir saman \u00f3v\u00edgan her. Oker \u00feeir v\u00e1ru b\u00fanir, \u00fe\u00e1 f\u00f3ru \u00feeir me\u00f0 skipaher til Sv\u00ed\u00fej\u00f3\u00f0ar,en \u00c1slaug drottning ferr me\u00f0 fimmt\u00e1n hundru\u00f0umriddara landveg, ok var \u00feat f\u00f3lk allvel b\u00fait. Sj\u00e1lfbar h\u00fan herkl\u00e6\u00f0i ok var forma\u00f0r \u00feess hers ok kalla\u00f0istRandal\u00edn, ok m\u00e6tast \u00feau \u00ed Sv\u00ed\u00fej\u00f3\u00f0 ok r\u00e6na ok brenna,hvar sem \u00feau fara yfir. \u00deetta spyrr Eysteinn konungrok safnar her \u00ed m\u00f3ti \u00feeim, hverjum \u00feeim manni, erv\u00edgr var \u00ed hans r\u00edki. Ok er \u00feeir m\u00e6tast, ver\u00f0r \u00fear mikilorrosta, ok f\u00e1 Lo\u00f0br\u00f3kar synir sigr, en Eysteinn konungrfell, ok spyrst \u00feetta ok ver\u00f0r mj\u00f6k fr\u00e6gt. Ragnarrkonungr, \u00fear sem hann var \u00ed herna\u00f0i, spyrr \u00feetta okl\u00edkar st\u00f3rilla vi\u00f0 sonu s\u00edna, at \u00feeir l\u00e9tu eigi hefndinab\u00ed\u00f0a hans. Ok er hann kom heim \u00ed r\u00edki sitt, \u00fe\u00e1 segirhann \u00c1slaugu, at hann skal gera eigi minna fr\u00e6g\u00f0arverken synir hans h\u00f6f\u00f0u \u00fe\u00e1 gert. \"Hefi ek n\u00fa flestallt \u00feat r\u00edki aptr unnit undir mik, er m\u00ednir forellrismennhafa \u00e1tt, utan England eigi, ok \u00fev\u00ed hefi ek n\u00fal\u00e1tit gera kn\u00f6rru tv\u00e1 \u00ed L\u00ed\u00f0um \u00e1 Vestfold,\" -- \u00fev\u00ed athans r\u00edki st\u00f3\u00f0 allt til Dofrafjalls ok L\u00ed\u00f0andisness. \u00c1slaugsvara\u00f0i: \"M\u00f6rg langskip m\u00e1ttu \u00fe\u00e9r hafa gera l\u00e1titme\u00f0 ver\u00f0i \u00feessa knarra. Vitu \u00fe\u00e9r ok, at st\u00f3rskipum erekki gott at halda at Englandi sakir straums ok \u00fatgrynnis,ok er \u00feetta ekki vitrliga r\u00e1\u00f0it.\" En allt at einuferr Ragnarr konungr me\u00f0 \u00feessum kn\u00f6rrum vestr tilEnglands me\u00f0 fimm hundru\u00f0 manna ok br\u00fdtr b\u00e6\u00f0iskipin vi\u00f0 England, en sj\u00e1lfr hann ok allr herr hanskom heill \u00e1 land. Tekr hann n\u00fa at herja, hvar semhann ferr."}}