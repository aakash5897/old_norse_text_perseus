{"originalTitle": "B\u00f3sa_Saga_Ok_Herrau\u00f0s_Chapter_1", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "B\u00f3sa_Saga_Ok_Herrau\u00f0s_Chapter_1", "text": {"0": "HRINGR hefir konungr heitit, er r\u00e9\u00f0 fyrir Eystra-Gautlandi.Hann var sonr Gauta konungs, sonar\u00d3\u00f0ins, er konungr var \u00ed Sv\u00ed\u00fej\u00f3\u00f0 ok kominn var utan afAs\u00edam ok fr\u00e6gastar konunga\u00e6ttir eru fr\u00e1 komnar h\u00e9r \u00e1Nor\u00f0rl\u00f6ndum. \u00deessi konungr, Hringr, var br\u00f3\u00f0ir Gautreksins milda at fa\u00f0erni, en m\u00f3\u00f0erni \u00e1tti hann g\u00f6fugt.Hringr konungr \u00e1tti Sylgju, d\u00f3ttur S\u00e6fara jarls af Sm\u00e1l\u00f6ndum;h\u00fan var fr\u00ed\u00f0 kona ok vel skapi farin. Br\u00e6\u00f0rhennar v\u00e1ru \u00feeir Dagfari ok N\u00e1ttfari. \u00deeir v\u00e1ru hir\u00f0mennHaralds konungs hilditannar, er \u00fe\u00e1 r\u00e9\u00f0 fyrir Danm\u00f6rkok mestum hluta Nor\u00f0rlanda.\u00deau \u00e1ttu einn son, er Herrau\u00f0r h\u00e9t. Hann var mikillvexti ok fr\u00ed\u00f0r s\u00fdnum, sterkr at afli ok vel at \u00ed\u00fer\u00f3ttumb\u00fainn, sv\u00e1 at f\u00e1ir menn m\u00e1ttu vi\u00f0 hann jafnast. Hannvar vins\u00e6ll af \u00f6llum m\u00f6nnum, en ekki haf\u00f0i hann mikit\u00e1str\u00edki af fe\u00f0r s\u00ednum, ok olli \u00feat \u00fev\u00ed, at konungr \u00e1ttiannan son frilluborinn, ok unni hann honum meira.S\u00e1 er nefndr Sj\u00f3\u00f0r. Konungr \u00e1tti hann \u00ed \u00e6sku sinni, okvar hann n\u00fa fullt\u00ed\u00f0a ma\u00f0r. Konungr fekk honum l\u00e9nmikit, ok var hann r\u00e1\u00f0gjafi konungs ok t\u00f3k saman skattahans, lei\u00f0angr ok landskyldir, ok var hann fyrir \u00f6lluminntektum ok \u00fatl\u00e1tum, ok \u00fe\u00f3tti flestum hann frekr \u00ed \u00fatheimtunum,en fastr \u00ed lyktum ok launum, en hollr varhann konungi ok vildi hans jafnan fullastan, ok h\u00f3fstaf \u00fev\u00ed s\u00e1 m\u00e1lsh\u00e1ttr af hans nafni, at s\u00e1 er \u00f6\u00f0rum kalla\u00f0rsj\u00f3\u00f0felldr, er honum s\u00e9r mesta hagsmuni ok geymir bezteptir. Sj\u00f3\u00f0r samdi til \u00feess punga \u00fe\u00e1, er s\u00ed\u00f0an v\u00e1ru kalla\u00f0irf\u00e9sj\u00f3\u00f0ar, at geyma \u00ed silfr \u00feat, er tekit var \u00ed skuldirkonungs. En \u00feat, sem hann t\u00f3k meira en til st\u00f3\u00f0, \u00fe\u00e1 ger\u00f0ihann \u00fear at sm\u00e1punga, ok kalla\u00f0i hann \u00feat sl\u00e6g, ok umvendihann \u00fev\u00ed til kostna\u00f0ar, en landaurum var \u00f3brigt.Ekki var Sj\u00f3\u00f0r \u00feokkas\u00e6ll af m\u00f6nnum, en konungr unnihonum mikit ok l\u00e9t hann einn \u00f6llu r\u00e1\u00f0a."}}