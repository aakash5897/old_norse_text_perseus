{"originalTitle": "Beowulf_Ix", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Ix", "text": {"0": "IXSw\u0101 mec gel\u014dme  l\u0101\u00f0get\u0113onan\u00fer\u0113atedon \u00feearle.  Ic him \u00fe\u0113noded\u0113oran sweorde,  sw\u0101 hit ged\u0113fe w\u00e6s.N\u00e6s h\u012be \u00f0\u01e3re fylle  gef\u0113an h\u00e6fdon,m\u0101nford\u01e3dlan,  \u00fe\u00e6t h\u012be m\u0113 \u00fegon,symbel ymbs\u01e3ton  s\u01e3grunde n\u0113ah;ac on mergenne  m\u0113cum wundebe \u0233\u00f0l\u0101fe  uppe l\u01e3gon,sweo[r]dum \u0101swefede,  \u00fe\u00e6t sy\u00f0\u00fean n\u0101ymb brontne ford  briml\u012b\u00f0endel\u0101de ne letton.  L\u0113oht \u0113astan c\u014dm,beorht b\u0113acen Godes,  brimu swa\u00feredon,\u00fe\u00e6t ic s\u01e3n\u00e6ssas  ges\u0113on mihte,windige weallas.  Wyrd oft nere\u00f0unf\u01e3gne eorl,  \u00feonne his ellen d\u0113ah!Hw\u00e6\u00feere m\u0113 ges\u01e3lde,  \u00fe\u00e6t ic mid sweorde ofsl\u014dhniceras nigene.  N\u014d ic on niht gefr\u00e6gnunder heofones hwealf  heardran feohtan,n\u0113 on \u0113gstr\u0113amum  earmran mannon;hw\u00e6\u00feere ic f\u0101ra feng  f\u0113ore ged\u012bgdes\u012b\u00fees w\u0113rig.  \u00d0\u0101 mec s\u01e3 o\u00feb\u00e6r,fl\u014dd \u00e6fter faro\u00f0e  on Finna land,wadu weallendu.  N\u014d ic wiht fram \u00fe\u0113swylcra searon\u012b\u00f0a  secgan h\u0233rde,billa br\u014dgan.  Breca n\u01e3fre g\u012bt\u00e6t hea\u00f0ol\u0101ce,  n\u0113 gehw\u00e6\u00feer incer,sw\u0101 d\u0113oil\u012bce  d\u01e3d gefremedef\u0101gum sweordum  --n\u014d ic \u00fe\u00e6s [fela] gylpe--,\u00fe\u0113ah \u00f0\u016b \u00fe\u012bnum br\u014d\u00f0rum  t\u014d banan wurde,h\u0113afodm\u01e3gum;  \u00fe\u00e6s \u00fe\u016b in helle scealtwerh\u00f0o dr\u0113ogan,  \u00fe\u0113ah \u00fe\u012bn wit duge.Secge ic \u00fe\u0113 t\u014d s\u014d\u00f0e,  sunu Ecgl\u0101fes,\u00fe\u00e6t n\u01e3fre Gre[n]del sw\u0101 fela  gryra gefremede,atol \u01e3gl\u01e3ca  ealdre \u00fe\u012bnum,h\u0233n\u00f0o on Heorote,  gif \u00fe\u012bn hige w\u01e3re,sefa sw\u0101 searogrim,  sw\u0101 \u00fe\u016b self talast;ac h\u0113 hafa\u00f0 onfunden,  \u00fe\u00e6t h\u0113 \u00fe\u0101 f\u01e3h\u00f0e ne \u00feearf,atole ecg\u00fer\u00e6ce  \u0113ower l\u0113odesw\u012b\u00f0e onsittan,  Sige-Scyldinga;nyme\u00f0 n\u0233db\u0101de,  n\u01e3negum \u0101ra\u00f0l\u0113ode Deniga,  ac h\u0113 lust wige\u00f0,swefe\u00f0 ond sende\u00fe,  secce ne w\u0113ne\u00fet\u014d G\u0101r-Denum.  Ac ic him G\u0113ata scealeafo\u00f0 ond ellen  unge\u0101ra n\u016b,g\u016b\u00fee geb\u0113odan.  G\u01e3\u00fe eft s\u0113 \u00fee m\u00e6tt\u014d medo m\u014ddig,  si\u00fe\u00fean morgenl\u0113ohtofer ylda beayn  \u014d\u00feres d\u014dgores,sunne sweglwered  s\u016b\u00fean sc\u012bne\u00f0!'\u00fe\u0101 w\u00e6s on s\u0101lum  sinces bryttagamolfeax ond g\u016b\u00f0r\u014df;  g\u0113oce gel\u0233fdebrego Beorht-Dena;  geh\u0233rde on B\u0113owulfefolces hyrde  f\u00e6str\u01e3dne ge\u00fe\u014dht.\u00d0\u01e3r w\u00e6s h\u00e6le\u00fea hleahtor,  hlyn swynsode,word w\u01e3ron wynsume.  Eode Wealh\u00fe\u0113ow for\u00f0,cw\u0113n Hr\u014d\u00f0g\u0101res  cynna gemyndig,gr\u0113tte goldhroden  guman on healle,ond \u00fe\u0101 fr\u0113ol\u012bc w\u012bf  ful gesealde\u01e3rest \u0112ast-Dena  \u0113\u00feelwearde,b\u00e6d hine bl\u012b\u00f0ne  \u00e6t \u00fe\u01e3re b\u0113or\u00feege,l\u0113oduni l\u0113ofne;  h\u0113 on lust ge\u00feeahsymbel ond seleful,  siger\u014df kyning.Ymb\u0113ode \u00fe\u0101  ides Helmingadugu\u00fee ond geogo\u00fee  d\u01e3l \u01e3ghwylcne,sincfato sealde,  o\u00fe \u00fe\u00e6t s\u01e3l \u0101lamp,\u00fe\u00e6t h\u012bo B\u0113owulfe,  b\u0113aghroden cw\u0113nm\u014dde ge\u00feungen  medoful \u00e6tb\u00e6r;gr\u0113tte G\u0113ata l\u0113od,  Gode \u00feancodew\u012bsf\u00e6st wordum  \u00fe\u00e6s \u00f0e hire se willa gelamp,\u00fe\u00e6t h\u0113o on \u01e3nigne  eorl gel\u0233fdefyrena fr\u014dfre.  H\u0113 \u00fe\u00e6t ful ge\u00feeah,w\u00e6lr\u0113ow wiga  \u00e6t Wealh\u00feeon,ond \u00fe\u0101 gyddode  g\u016b\u00fee gef\u0233sed;B\u0113owulf ma\u00feelode,  beam Ecg\u00fe\u0113owes:'Ic \u00fe\u00e6t hogode,  \u00fe\u0101 ic on holm gest\u0101h,s\u01e3b\u0101t ges\u00e6t  mid m\u012bnra secga gedriht,\u00fe\u00e6t ic \u0101nunga  \u0113owra l\u0113odawillan geworhte,  o\u00fe\u00f0e on w\u00e6l crungef\u0113ondgr\u0101pum f\u00e6st.  Ic gefremman scealeorl\u012bc ellen,  o\u00fe\u00f0e ended\u00e6gon \u00feisse meoduhealle  m\u012bnne geb\u012bdan !'\u00d0\u0101m w\u012bfe \u00fe\u0101 word  w\u0113l l\u012bcodon,gilpcwide G\u0113ates;  \u0113ode goldhrodenfr\u0113olicu folccw\u0113n  t\u014d hire fr\u0113an sittan.\u00fe\u0101 w\u00e6s eft sw\u0101 \u01e3r  inne on healle\u00fer\u0233\u00f0word sprecen,  \u00f0\u0113od on s\u01e3lum,sigefolca sw\u0113g,  op \u00fe\u00e6t semningasunu Healfdenes  s\u0113cean wolde\u01e3fenr\u00e6ste;  wiste \u00fe\u01e3em \u0101hl\u01e3cant\u014d \u00fe\u01e3m h\u0113ahsele  hilde ge\u00feinged,si\u00f0\u00f0an h\u012be sunnan l\u0113oht  ges\u0113on meahton,o\u00fe\u00f0en\u012bpende  niht ofer ealle,scaduhelma gesceapu  scr\u012b\u00f0an cw\u014dmanwan under wolcnum.  Werod eall \u0101r\u0101s.[Ge]gr\u0113tte \u00fe\u0101  guma \u014dperne,Hr\u014d\u00f0g\u0101r B\u0113owulf,  ond him h\u01e3l \u0101b\u0113ad,w\u012bn\u00e6rnes geweald,  ond \u00fe\u00e6t word \u0101cw\u00e6\u00f0:'N\u01e3fre ic \u01e3negum men  \u01e3r \u0101l\u0233fde,si\u00fe\u00f0an ic hond ond rond  hebban mihte,\u00f0r\u0233\u00fe\u00e6rn Dena  b\u016bton \u00fe\u0113 n\u016b \u00f0\u0101.Hafa n\u016b ond geheald  h\u016bsa s\u0113lest,gemyne m\u01e3r\u00feo,  m\u00e6genellen c\u0233\u00f0,waca wi\u00f0 wr\u0101\u00feum !  Ne bi\u00f0 \u00fe\u0113 wilna g\u0101d,gif \u00fe\u016b \u00fe\u00e6t ellenweorc  aldre ged\u012bgest.'"}}