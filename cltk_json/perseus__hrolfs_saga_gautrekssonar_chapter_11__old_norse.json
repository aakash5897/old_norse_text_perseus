{"originalTitle": "Hr\u00f3lfs_Saga_Gautrekssonar_Chapter_11", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Gautrekssonar_Chapter_11", "text": {"0": "\u00dear er n\u00fa til at taka, er Hr\u00f3lfr konungr kom heim\u00ed Gautland ok eigi eyrendum feginn. Ketill, br\u00f3\u00f0irhans, gengr \u00ed m\u00f3ti honum ok spyrr, hversu farizt hafi.Hr\u00f3lfr segir honum \u00f6ll \u00feeira vi\u00f0skipti. Ketill m\u00e6lti:\"Sl\u00edkt er mikil sk\u00f6mm at \u00feola einum kvenmanni atvera eltr sem merr \u00ed st\u00f3\u00f0i e\u00f0a hundr \u00e1 st\u00f6\u00f0li. Veit ekv\u00edst, ef ek hef\u00f0i \u00fear verit, at eigi mundi \u00feessi fer\u00f0 hafaor\u00f0it jafnh\u00e6\u00f0ilig, ok fyrri skyldu v\u00e9r \u00fear hafa fallitallir, hv\u00e1rr um \u00feveran annan, en at l\u00e1ta eltast sem ragargeitr fyrir vargi. Ok mun y\u00f0r \u00ed hug at l\u00e1ta \u00feessa eigilengi \u00f3hefnt, ok munu \u00fe\u00e9r n\u00fa \u00feegar safna li\u00f0i \u00f6llu,\u00fev\u00ed er y\u00f0r \u00feykkir nokkur fylgd at vera.\" Hr\u00f3lfr konungrsvara\u00f0i: \"Ekki hir\u00f0um v\u00e9r um \u00e1kafa \u00feinn ok\u00e1litaleysi. Mundi v\u00e1r fer\u00f0 at \u00f6llu verri, ef v\u00e9r hef\u00f0umfarit at rasi \u00fe\u00ednu ok \u00e1kafa, en v\u00edst skaltu \u00feat vita, atek \u00e6tla li\u00f0i at safna, en ekki \u00fev\u00ed heldr \u00e6tla ek til Sv\u00ed\u00fej\u00f3\u00f0arsumarlangt.\" Ketill m\u00e6lti: \"\u00deetta er or\u00f0it allilla,at Sv\u00edar hafa elt \u00f3r y\u00f0r hug allan, sv\u00e1 at \u00fe\u00e9r \u00feori\u00f0eigi at hefna y\u00f0ar.\" Konungr kva\u00f0st ekki hir\u00f0a umfors hans e\u00f0a atk\u00f6st, kva\u00f0st s\u00ednum r\u00e1\u00f0um mundu framfara. Var konungr um \u00feetta f\u00e1tala\u00f0r sem margt annat,hv\u00e1rt sem honum \u00fe\u00f3tti vel e\u00f0a illa.L\u00ed\u00f0r n\u00fa vetrinn, ok um v\u00e1rit b\u00fdst konungr \u00f3r landi,ok er hann er b\u00fainn, heldr hann \u00ed herna\u00f0 um sumaritok haf\u00f0i fimm skip ok \u00f6ll st\u00f3r ok vel skipu\u00f0. V\u00e1ru\u00feeir b\u00e1\u00f0ir me\u00f0 honum Ketill ok Ingjaldr. \u00deeir herju\u00f0uv\u00ed\u00f0a um Vestrl\u00f6nd, Hjaltland, Su\u00f0reyjar ok Orkneyjarok Skotland. \u00deeim var\u00f0 \u00fear gott til fj\u00e1r, ok er \u00e1 lei\u00f0sumarit, \u00e6tlu\u00f0u \u00feeir heim at fara. Ok eitt kv\u00f6ld l\u00f6g\u00f0u\u00feeir undir ey eina ok tj\u00f6ldu\u00f0u \u00fear yfir skipum s\u00ednum,ok er \u00feeir h\u00f6f\u00f0u um b\u00faizt, gekk Hr\u00f3lfr konungr vi\u00f0nokkura menn um \u00fevera eyna. \u00deeir s\u00e1 \u00f6\u00f0rum meginundir eyjunni, at skip l\u00e1gu n\u00edu saman. \u00deeir s\u00e1, at \u00featvar v\u00edkingaskip. Konungr gekk aptr til skipa sinna.Hann ba\u00f0 Ketil, br\u00f3\u00f0ur sinn, skj\u00f3ta b\u00e1ti ok forvitnast,hverr forma\u00f0r v\u00e6ri \u00feeira skipa. Hann ger\u00f0i sv\u00e1, reritil skipanna ok spur\u00f0i, hverr forma\u00f0r \u00feeira v\u00e6ri. Ma\u00f0rst\u00f3\u00f0 upp \u00ed lyptingu \u00e1 einu skipi, mikill ok v\u00e6nligr.Hann t\u00f3k til or\u00f0a: \"Ef \u00fe\u00fa spyrr at formanni skipa\u00feessa, \u00fe\u00e1 heitir hann \u00c1smundr ok er sonr \u00d3l\u00e1fs konungsaf Skotlandi, e\u00f0a af hverjum eru\u00f0 \u00fe\u00e9r sendir?\"Ketill svarar: \"Mik sendi \u00e1 y\u00f0varn fund Hr\u00f3lfr konungrGautreksson at segja y\u00f0r, at hann mun h\u00e9r koma\u00e1 morgin ok vill hafa f\u00e9 y\u00f0vart ok skip ok brytja y\u00f0rv\u00f6rgum, nema \u00fe\u00e9r gefi\u00f0 \u00ed hans vald allt \u00feat, er \u00fe\u00e9rhafi\u00f0 me\u00f0fer\u00f0ar.\" \u00c1smundr svarar: \"Vitum v\u00e9r, atHr\u00f3lfr konungr Gautreksson er \u00e1g\u00e6tr at m\u00f6rgum frama,\u00feeim sem hann hefir \u00ed herna\u00f0i unnit, en n\u00fa, \u00fear semek er konungsson ok hefi ek n\u00f3gan li\u00f0sfj\u00f6lda, \u00fe\u00e1 segi\u00f0sv\u00e1 Hr\u00f3lfi konungi, at v\u00e9r munum eigi upp gefast at\u00f3reyndu. Skulum v\u00e9r ok hafa fimm skip \u00ed m\u00f3ti y\u00f0rumfimm skipum ok vinna \u00feetta me\u00f0 engum tr\u00f6llskap.\"Eptir \u00feetta ferr Ketill aptr ok segir \u00feetta Hr\u00f3lfi konungi,sem h\u00e1ttat var, kva\u00f0 \u00feetta vera inn v\u00e6nasta mannok inn bezta dreng.Um morguninn bjuggust vi\u00f0 hv\u00e1rirtveggju. L\u00e9t \u00c1smundrleggja hj\u00e1 fj\u00f6gur s\u00edn skip, t\u00f3ku \u00feeir s\u00ed\u00f0an atberjast. Var \u00feessi bardagi b\u00e6\u00f0i har\u00f0r ok langr ok \u00e1kafr.Gekk \u00c1smundr fram af mikilli hreysti, ok eigi \u00fe\u00f3ttistHr\u00f3lfr hafa \u00e1tt vi\u00f0 hraustari menn. Fell margt af hv\u00e1rumtveggjum.S\u00e1 Hr\u00f3lfr konungr, at ekki mundi \u00ed tveimh\u00f6ndum mega hafa, ok r\u00e6\u00f0r \u00fe\u00e1 til uppg\u00f6ngu ok hansmenn \u00e1 skip \u00c1smundar. Var\u00f0 \u00fe\u00e1 mannfall mikit. H\u00e9t\u00c1smundr fast \u00e1 s\u00edna menn ok gekk fram af mikillihreysti. \u00de\u00e1 kom Hr\u00f3lfr konungr m\u00f3t honum. Fell n\u00famargt af hv\u00e1rumtveggjum ok \u00fe\u00f3 fleira af \u00c1smundi. N\u00faeiga \u00feeir h\u00f6ggum at skipta, ok gengr hv\u00e1rrtveggi atme\u00f0 \u00f6llu afli. Hr\u00f3lfr bi\u00f0r engan mann skakka \u00feeira\u00ed millum. \u00c1smundr var\u00f0 s\u00e1rr mj\u00f6k \u00ed \u00feeira vi\u00f0skiptum,ok er Hr\u00f3lfr konungr s\u00e9r hann eigi at s\u00ed\u00f0r berjast me\u00f0fr\u00e6knu hjarta, m\u00e6lti Hr\u00f3lfr: \"\u00deat vil ek, at vit talimstvi\u00f0 ok hv\u00edlumst.\" \u00c1smundr ba\u00f0 hann r\u00e1\u00f0a. Hr\u00f3lfr tala\u00f0i\u00fe\u00e1: \"Ek hefi verit nokkur sumur \u00ed herna\u00f0i, ok fannek engan \u00feinn jafningja at hreysti. N\u00fa me\u00f0 \u00fev\u00ed at li\u00f0\u00feitt er margt s\u00e1rt ok fallit, \u00fe\u00e1 eru n\u00fa tveir kostir afminni hendi, at \u00fe\u00fa skipa \u00ed annat sinn af \u00f3s\u00e1rum m\u00f6nnumskip \u00fe\u00edn, ef \u00fe\u00fa vill lengr berjast; reynum \u00fe\u00e1 til\u00ferautar me\u00f0 oss. Hinn er annarr kostr, at v\u00e9r setimgri\u00f0 me\u00f0 oss, ok vil ek \u00fe\u00e1 bj\u00f3\u00f0a \u00fe\u00e9r \u00e1 f\u00f3stbr\u00e6\u00f0ralag,ok gerum sv\u00e1 trausta v\u00e1ra vin\u00e1ttu.\" \u00c1smundr svararok kve\u00f0st \u00feat vilja, -- \"ef \u00fe\u00e9r leggi\u00f0 eigi \u00e1m\u00e6lisor\u00f0 \u00e1 bakm\u00e9r e\u00f0a li\u00f0i m\u00ednu.\" Hr\u00f3lfr kva\u00f0st eigi hafa fundithraustari menn fyrir. Eptir \u00feat ba\u00f0 Hr\u00f3lfr konungr\u00fe\u00e1 h\u00e6tta at berjast.Var \u00fe\u00e1 brug\u00f0it upp fri\u00f0skildi. Leggja \u00fe\u00e1 hv\u00e1rirtveggjuundir eyna ok bundu s\u00e1r s\u00edn. Var \u00fe\u00e1 hro\u00f0intvau skip af \u00c1smundi, en eitt af Hr\u00f3lfi. Eptir \u00feat sverrhv\u00e1rr \u00f6\u00f0rum tr\u00fana\u00f0 ok aldri at skilja nema me\u00f0 sam\u00feykkibeggja \u00feeira. Eptir \u00feat skiptir \u00c1smundr li\u00f0i \u00fev\u00ed,sem eptir er, skipar eitt skip har\u00f0la vel at m\u00f6nnum okv\u00e1pnum, en annat li\u00f0 sitt sendir hann til Skotlands. Afhonum h\u00f6f\u00f0u fallit tv\u00e6r skipshafnir, en ein af Hr\u00f3lfi.En \u00feat li\u00f0, er \u00c1smundi \u00fe\u00f3tti bezt fylgd \u00ed ok har\u00f0fengast,hefir hann me\u00f0 s\u00e9r \u00e1 einu skipi ok fylgir n\u00fa Hr\u00f3lfikonungi heim \u00ed Gautland. Vir\u00f0ist \u00c1smundr inn vaskastima\u00f0r ok inn fr\u00e6knasti ok gekk n\u00e6st Hr\u00f3lfi konungium allar \u00ed\u00fer\u00f3ttir, ok vanta\u00f0i hann \u00fe\u00f3 mikit. Sitja\u00feeir allir samt \u00feann vetr \u00ed Gautlandi \u00ed g\u00f3\u00f0um fri\u00f0i okmikilli gle\u00f0i. Jafnan minnti \u00c1smundr Hr\u00f3lf konung\u00e1, n\u00e6r hann mundi vitja meyjarm\u00e1lanna \u00ed Sv\u00ed\u00fej\u00f3\u00f0, okvar mj\u00f6k eggjandi \u00feessar fer\u00f0ar. Konungr var jafnanf\u00e1tala\u00f0r um fer\u00f0 \u00feessa, en hann haf\u00f0i raun af Katli,br\u00f3\u00f0ur s\u00ednum, er hann eggja\u00f0i \u00e1 me\u00f0 kappi. Ok erv\u00e1ra\u00f0i, b\u00fdst Hr\u00f3lfr konungr \u00f3r landi ok haf\u00f0i sjauskip ok \u00f6ll vel b\u00fain ok it \u00e1g\u00e6tasta li\u00f0. \u00de\u00e1 gerir Hr\u00f3lfrkonungr bert fyrir li\u00f0i s\u00ednu, at hann \u00e6tla\u00f0i \u00fe\u00e1 til Sv\u00ed\u00fej\u00f3\u00f0ar.Ba\u00f0 konungr \u00fe\u00e1 Ketil, fr\u00e6nda sinn, eigi eptirvera, ok f\u00f3ru \u00feeir allir f\u00f3stbr\u00e6\u00f0r \u00ed fer\u00f0 \u00feessa, haldas\u00ed\u00f0an til Sv\u00ed\u00fej\u00f3\u00f0ar me\u00f0 \u00f6llu \u00feessu li\u00f0i."}}