{"originalTitle": "Sturlaugs_Saga_Starfsama_Chapter_25", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Sturlaugs_Saga_Starfsama_Chapter_25", "text": {"0": "F\u00f3r Framarr til skips, ok halda \u00fat undir eyjar \u00fe\u00e6r, erl\u00e1gu n\u00e6st landi. \u00dear l\u00e9t Framarr tjalda yfir skipum s\u00ednum.S\u00ed\u00f0an t\u00f3k Framarr s\u00e9r kaupmanna ger\u00f0 ok gengrtil hallar ok bi\u00f0r s\u00e9r vetrvistar. Konungr veitir honum\u00feat, ok er hann nefndr Gestr. Opt sat hann um at komast\u00ed skemmu konungsd\u00f3ttur, en \u00feat gat hann aldrileikit.Sv\u00e1 bar til einn dag, at hann gekk \u00ed burt fr\u00e1 h\u00f6llinniok eptir braut einni. Hann heyr\u00f0i mannam\u00e1l ni\u00f0ri \u00edj\u00f6r\u00f0inni hj\u00e1 s\u00e9r. Hann s\u00e9r jar\u00f0h\u00fass munna ok gengrni\u00f0r ok s\u00e9r, at \u00fear eru sei\u00f0menn \u00fer\u00edr. Hann m\u00e6lti: \"\u00deater vel, at v\u00e9r h\u00f6fum fundizt. Ek skal segja eptir y\u00f0r.\"\u00deeir segja: \"Ger eigi \u00feat, Framarr, ok munum vit tilvinna \u00feat, er \u00fe\u00fa vilt, ok me\u00f0 hverju m\u00f3ti sem \u00feat er.\"\u00de\u00e1 svarar Framarr: \"\u00de\u00fa skalt kasta manna l\u00edk\u00fer\u00e1 \u00e1 mik,en ek skal \u00fe\u00f3 \u00feegar heill, er ek vil.\" \"Sv\u00e1 skal vera,\"segja \u00feeir, \"ok er oss eigi fyrir \u00fev\u00ed at vinna \u00feetta til.\"\u00de\u00e1 sneru \u00feeir um holdi hans \u00f6llu, sv\u00e1 at hann var eiginema hrufur ok \u00ferymlar einar \u00e1 millum h\u00e6ls ok hnakka,ok hverfr hann \u00ed burt ok til skemmu konungsd\u00f3tturok settist undir sk\u00ed\u00f0gar\u00f0inn. Ingiger\u00f0r konungsd\u00f3ttirsendir skemmumey s\u00edna eina til hallar, ok er h\u00fan s\u00e9r\u00feenna inn auma mann, sneri h\u00fan aptr, segjandi konungsd\u00f3ttur\u00feetta um \u00feenna mann, \"ok mun hann \u00feurfa\u00feinnar miskunnar.\" \u00de\u00e6r ganga til gar\u00f0sins, ok horf\u00f0ikonungsd\u00f3ttir \u00e1 hann lengi, \u00feenna mann inn vesala,er \u00fe\u00e6r h\u00f6f\u00f0u engan hans l\u00edka s\u00e9t s\u00f6kum s\u00edns krankd\u00e6mis.Konungsd\u00f3ttir sag\u00f0i: \"Aumligr er s\u00e1 ma\u00f0r oks\u00f3ttligr mj\u00f6k, en \u00fe\u00f3 muntu meira \u00feurfa vi\u00f0 at hafaat vinna mik, \u00e1\u00f0r en \u00fe\u00fa f\u00e6r mik svikit, \u00fev\u00ed at kennamun ek \u00feik, Framarr, me\u00f0an heil eru \u00ed \u00fe\u00e9r augunb\u00e6\u00f0i, hverjum firnum sem \u00fe\u00fa sl\u00e6r \u00e1 \u00feik.\" Gengr h\u00fantil skemmu sinnar aptr, en Framarr ferr \u00e1 burt til sei\u00f0manna,ok taka \u00feeir af honum mein \u00feat it illa. Ferrhann \u00ed burt ok hir\u00f0ir aldri, hvat um l\u00ed\u00f0r."}}