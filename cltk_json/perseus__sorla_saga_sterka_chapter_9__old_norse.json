{"originalTitle": "S\u00f6rla_Saga_Sterka_Chapter_9", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "S\u00f6rla_Saga_Sterka_Chapter_9", "text": {"0": "S\u00ed\u00f0an hurfu \u00feeir aptr til valsins ok l\u00e9tu kanna valinn.V\u00e1ru \u00fe\u00e1 heim f\u00e6r\u00f0ir til borgarinnar konungarnir,Haraldr ok Erlingr, ok \u00feat s\u00e1rra manna, er gr\u00e6\u00f0andivar, ok var \u00feeim \u00f6llum gr\u00e6\u00f0sla fengin. Ur\u00f0u \u00feeir br\u00e1ttheilir s\u00e1ra sinna konungarnir, Haraldr ok Erlingr, okvar \u00fe\u00e1 \u00feegar tilb\u00fain \u00e1g\u00e6t veizla \u00f6llu st\u00f3rmenni. \u00deakka\u00f0ikonungr \u00feeim fe\u00f0gum fr\u00e6giligt fylgi, \u00fe\u00f3 einnamest S\u00f6rla inum sterka. \u00de\u00f3tti \u00fe\u00e1 eigi \u00e1 Nor\u00f0rl\u00f6ndumvera fr\u00e6gri ma\u00f0r en S\u00f6rli. Haraldr konungr m\u00e6lti tilS\u00f6rla: \"Hver laun vili\u00f0 \u00fe\u00e9r n\u00fa af oss kj\u00f3sa fyrir y\u00f0rali\u00f0veizlu, sem \u00fe\u00e9r hafi\u00f0 oss s\u00fdnt, \u00fev\u00ed at ef v\u00e9r hef\u00f0umeigi y\u00f0ar vaskleiks at notit, mundi Noregr allr \u00f3r hendioss. Skal n\u00fa y\u00f0r \u00feat kunngera, at engan hlut veit ek\u00feann \u00ed minni eigu, er y\u00f0r skal of g\u00f3\u00f0r vera, hvers sem\u00f3ska vildu\u00f0.\" Var \u00feat allra manna m\u00e1l, at konungrmundi vilja gifta S\u00f6rla d\u00f3ttur s\u00edna, ef hann vildi hanakj\u00f3sa, en S\u00f6rli svara\u00f0i m\u00e1li konungs \u00e1 \u00feessa lei\u00f0:\"Herra konungr,\" sag\u00f0i hann, \"eigi em ek sv\u00e1 nauml\u00e1trsem \u00fer\u00e6ll \u00feurfandi, at ek vili m\u00fatur taka \u00e1 aflim\u00ednu. \u00de\u00e6tti oss heldr meiri s\u00f3mi, at v\u00e1r fr\u00e6g\u00f0 m\u00e6ttisem v\u00ed\u00f0ast \u00fat borin ver\u00f0a heldr en \u00feiggja gjafir af y\u00f0rh\u00e9r fyrir, \u00feat er \u00ed fjarl\u00e6gar \u00e1lfur f\u00e6rast m\u00e6tti.\" Eptir\u00feetta var lokit veizlunni, ok heldu allir h\u00f6f\u00f0ingjar \u00e1burt, hverr til s\u00edns heimkynnis. F\u00f3r Erlingr ok synirhans til Upplandar\u00edkis ok v\u00e1ru \u00e1\u00f0r me\u00f0 s\u00e6miligumgj\u00f6fum \u00fat leiddir af Haraldi konungi. Ok sat n\u00fa S\u00f6rlium kyrrt \u00feenna vetr."}}