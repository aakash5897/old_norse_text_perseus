{"originalTitle": "Egils_Saga_Einhenda_Ok_\u00c1smundar_Berserkjabana_Chapter_18", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Egils_Saga_Einhenda_Ok_\u00c1smundar_Berserkjabana_Chapter_18", "text": {"0": "\u00dev\u00ed n\u00e6st f\u00f3ru \u00feeir \u00c1smundr ok Herrau\u00f0r \u00e1 skip, okh\u00f6f\u00f0u \u00feeir dreka \u00fe\u00e1 ina g\u00f3\u00f0u, sem \u00feeir h\u00f6f\u00f0u \u00e1ttV\u00edsinn ok Bolabj\u00f6rn. Er eigi getit um \u00feeira fer\u00f0, fyrren \u00feeir koma nor\u00f0r \u00e1 H\u00e1logaland. Ok er landsmenns\u00e1 dreka \u00feeira, \u00fe\u00e1 sag\u00f0ist \u00d3ttarr konungr vita, at\u00feessir menn mundu langt at komnir. En \u00feegar \u00feeirv\u00e1ru landfastir, sl\u00f3gu \u00feeir tj\u00f6ldum. \u00c1smundr gekk \u00e1fund f\u00f6\u00f0ur s\u00edns vi\u00f0 t\u00f3lfta mann. Hann kvaddi konungvir\u00f0uliga. Konungr \u00feekkti hann eigi, en m\u00f3\u00f0ir hans\u00feekkti hann, \u00feegar h\u00fan s\u00e1 hann, ok hvarf til hans.\u00d3ttarr spur\u00f0i, hverr s\u00e1 ma\u00f0r v\u00e6ri, er h\u00fan l\u00e9ti sv\u00e1l\u00edkliga vi\u00f0, en \u00c1smundr sag\u00f0i til it sanna. Reis \u00fear n\u00faupp \u00e1g\u00e6t veizla, ok s\u00e1tu \u00fear m\u00e1nu\u00f0 \u00ed miklum fagna\u00f0iok s\u00f6g\u00f0u konungi fr\u00e1 fer\u00f0um s\u00ednum, ok \u00fe\u00f3tti konungi\u00feeim vel hafa til tekizt ok g\u00e6fusamliga. Sag\u00f0i Herrau\u00f0r\u00fe\u00e1 \u00c1smundi, at hann vildi, at \u00feeir sigldi austr til Gautlandsat bi\u00f0ja \u00c6su, d\u00f3ttur Hrings konungs. \u00c1smundi\u00fe\u00f3tti \u00feat vel stofnat. En \u00feegar \u00feeim gaf byr, sigldu\u00feeir austr \u00ed Gautland, ok fagnar Egill \u00feeim vel ok \u00feeirHringr konungr. Haf\u00f0i Herrau\u00f0r \u00fe\u00e1 uppi or\u00f0 s\u00edn okba\u00f0 \u00c6su, ok var \u00feeim m\u00e1lum vel svarat, ok var h\u00fanhonum gift me\u00f0 s\u00e6miligri heimanfylgju. Var \u00feegardrukkit brullaup \u00feeira, ok f\u00f3r \u00feat vel fram.En at \u00feeiri veizlu li\u00f0inni, \u00fe\u00e1 sigldu \u00feeir Egill okHerrau\u00f0r \u00ed Austrveg, en \u00c1smundr skyldi hafa vald yfirGautlandi, \u00feegar Hrings konungs missti vi\u00f0. En \u00fe\u00e1\u00feeir k\u00f3mu \u00ed Tattar\u00ed\u00e1, \u00fe\u00e1 var Tryggvi konungr anda\u00f0r,ok var Egill \u00fear til konungs tekinn, ok bjuggu \u00feauBekkhildr \u00fear s\u00ed\u00f0an, en Herrau\u00f0r settist at r\u00edki s\u00ednus\u00ed\u00f0an, ok k\u00f3mu \u00feeir ekki nor\u00f0r hingat s\u00ed\u00f0an.\u00c1smundr f\u00f3r heim til H\u00e1logalands, ok st\u00fdr\u00f0i hann\u00fear lengi. \u00c1rm\u00f3\u00f0r h\u00e9t sonr hans. Hann \u00e1tti E\u00f0n\u00fdju,d\u00f3ttur H\u00e1konar konungs H\u00e1mundarsonar \u00f3r Danm\u00f6rk,ok er \u00fea\u00f0an mikil \u00e6tt komin. \u00deenna \u00c1rm\u00f3\u00f0 drapStarka\u00f0r inn gamli \u00ed laugu, ok var \u00feat it s\u00ed\u00f0asta\u00f3skapaverk hans. Brynhildr lif\u00f0i ekki lengi, ok giftist\u00c1smundr s\u00ed\u00f0an ok fekk d\u00f3ttur Sodd\u00e1ns konungs af Serklandiok \u00e1tti at s\u00e6kja brullaup sitt \u00e1 einu skipi, \u00fev\u00ed at\u00feeir vildu sv\u00edkja hann, ok l\u00e9t \u00c1smundr \u00fe\u00e1 gera skip\u00feat, er Gno\u00f0 h\u00e9t, ok hefir \u00feat skip st\u00e6rst gert verit, sv\u00e1at menn viti, fyrir nor\u00f0an Grikklandshaf. Af \u00fev\u00ed skipit\u00f3k \u00c1smundr nafn ok var kalla\u00f0r Gno\u00f0ar-\u00c1smundr, ok\u00feykkir hann hafa verit mestr af fornkonungum \u00feeim,sem ekki st\u00fdr\u00f0u \u00fej\u00f3\u00f0l\u00f6ndum. Hann tapa\u00f0ist vi\u00f0 Hl\u00e9seyok me\u00f0 honum meir en \u00ferj\u00e1r \u00fe\u00fasundir manna, oksegja menn, at \u00d3\u00f0inn leg\u00f0i hann me\u00f0 geiri \u00ed gegnum,\u00fe\u00e1 hann hlj\u00f3p fyrir bor\u00f0, en Gno\u00f0 s\u00f6kk til grunna me\u00f0\u00f6llum farmi s\u00ednum, ok hefir s\u00ed\u00f0an engi hlutr fundiztaf henni ok engu \u00fev\u00ed, sem \u00fear var \u00e1, ok l\u00fakum v\u00e9r \u00fear\u00feessi s\u00f6gu."}}