{"originalTitle": "Grettis_Saga_Chapter_47", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Grettis_Saga_Chapter_47", "text": {"0": "A\u00f0 \u00e1li\u00f0nu sumri kom Grettir \u00c1smundarson \u00fat \u00ed Hv\u00edt\u00e1 \u00ed    Borgarfir\u00f0i. F\u00f3ru menn til skips um h\u00e9ra\u00f0i\u00f0. \u00deessi t\u00ed\u00f0indi    komu \u00f6ll senn til Grettis, \u00fea\u00f0 fyrst a\u00f0 fa\u00f0ir hans var    anda\u00f0ur, anna\u00f0 \u00fea\u00f0 a\u00f0 br\u00f3\u00f0ir hans var veginn, \u00fea\u00f0 \u00feri\u00f0ja a\u00f0    hann var sekur ger um allt landi\u00f0.    \u00de\u00e1 kva\u00f0 Grettir v\u00edsu \u00feessa:Allt kom senn a\u00f0 svinnum,sekt m\u00edn, bragar t\u00edni.F\u00f6\u00f0ur skal drengr af dau\u00f0adrj\u00faghlj\u00f3\u00f0r og svo br\u00f3\u00f0ur.\u00de\u00f3 skal margr \u00ed morgunm\u00f3trunnr H\u00e9\u00f0ins sn\u00f3tar,brj\u00f3tr, um sl\u00edkar s\u00fatir,sver\u00f0s, daprari ver\u00f0a.    Svo segja menn a\u00f0 Grettir bryg\u00f0i \u00f6ngvan veg skapi vi\u00f0 \u00feessar    fr\u00e9ttir og var jafngla\u00f0ur sem \u00e1\u00f0ur. N\u00fa sat Grettir vi\u00f0 skip    um hr\u00ed\u00f0 \u00fev\u00ed a\u00f0 hann f\u00e9kk \u00f6ngvan fararskj\u00f3t sem honum gast a\u00f0.    Sveinn h\u00e9t ma\u00f0ur er bj\u00f3 a\u00f0 Bakka upp fr\u00e1 \u00deingnesi. Hann var    g\u00f3\u00f0ur b\u00f3ndi og k\u00e1tur ma\u00f0ur og kva\u00f0 oft svo a\u00f0 gaman var a\u00f0.    Hann \u00e1tti merhryssi eitt, br\u00fant a\u00f0 lit, allra hrossa    skj\u00f3tast. \u00dea\u00f0 kalla\u00f0i Sveinn S\u00f6\u00f0ulkollu.    Grettir f\u00f3r eina n\u00f3tt burt af V\u00f6llum \u00fev\u00ed a\u00f0 hann vildi ekki    a\u00f0 kaupmenn yr\u00f0u varir vi\u00f0. Hann f\u00e9kk s\u00e9r svartan kufl og    steypti utan yfir kl\u00e6\u00f0i og duldist svo. Hann gekk upp hj\u00e1    \u00deingnesi og svo upp til Bakka. Var \u00fe\u00e1 lj\u00f3st or\u00f0i\u00f0. Hann s\u00e1    br\u00fant hross vi\u00f0 t\u00fani\u00f0 og f\u00f3r til og lag\u00f0i vi\u00f0 beisl, steig \u00e1    bak og rei\u00f0 upp me\u00f0 Hv\u00edt\u00e1 og fyrir ne\u00f0an B\u00e6 og svo til    Fl\u00f3kadals\u00e1r og svo upp \u00e1 g\u00f6tur fyrir ofan K\u00e1lfanes. Vinnumenn    \u00e1 Bakka st\u00f3\u00f0u upp \u00ed \u00feann t\u00edma og s\u00f6g\u00f0u til b\u00f3nda a\u00f0 ma\u00f0urinn    var \u00e1 bak kominn.    Hann st\u00f3\u00f0 upp og brosti a\u00f0 og kva\u00f0 \u00feetta:H\u00e9\u00f0an rei\u00f0 \u00e1 burt bei\u00f0irbar\u00f0\u00e9ls, n\u00e6rri gar\u00f0i\u00fej\u00f3fr l\u00e9t h\u00f6nd um hr\u00edfa,hj\u00e1lm\u00feollr, S\u00f6\u00f0ulkollu.Sj\u00e1 mun Freyr a\u00f0 fleirumfullsterkr sva\u00f0ilverkum\u00deundar sk\u00fds en \u00feessu,\u00fea\u00f0 er heldr a\u00f0 m\u00e9r belldi.    S\u00ed\u00f0an t\u00f3k hann hest sinn og rei\u00f0 eftir. Grettir rei\u00f0 \u00fear til    er hann kom upp fyrir b\u00e6inn \u00e1 Kroppi. \u00dear fann hann mann er    nefndist Halli og kva\u00f0st fara skyldu ofan til skips \u00e1 V\u00f6llu.    Grettir kva\u00f0 v\u00edsu:Seg\u00f0u \u00ed brei\u00f0ar bygg\u00f0ir,br\u00e1\u00f0lyndr, a\u00f0 \u00fe\u00fa fyndiruppi allt hj\u00e1 Kroppi,\u00e1lm\u00feollr, S\u00f6\u00f0ulkollu.\u00dear var staddr \u00e1 steddu,strj\u00fak allmikinn, Halli,drengr, s\u00e1 er dr\u00fdgir l\u00f6ngumdufl, \u00ed sv\u00f6rtum kufli.    Og n\u00fa skilja \u00feeir og f\u00f3r Halli ofan eftir g\u00f6tum og allt ofan    a\u00f0 K\u00e1lfanesi \u00e1\u00f0ur Sveinn kom \u00e1 m\u00f3ti honum. \u00deeir kv\u00f6ddust    skj\u00f3tt.    \u00de\u00e1 kva\u00f0 Sveinn:S\u00e1ttu, hvar rei\u00f0 hinn reitni,raun er oss mikil, hrossislyttim\u00e1kr, a\u00f0 sl\u00edku,sl\u00e6gr fr\u00e1 n\u00e6stum b\u00e6jum.H\u00e9ra\u00f0smenn skulu hvinnihefning fyrir \u00fea\u00f0 nefna.Bera skal b\u00fak a\u00f0 hvorubl\u00e1n ef eg n\u00e1i h\u00e1num.    \"M\u00e1ttu \u00fea\u00f0 af \u00fev\u00ed,\" kva\u00f0 Halli, \"eg fann \u00feann mann er r\u00ed\u00f0a    kva\u00f0st S\u00f6\u00f0ulkollu og ba\u00f0 mig \u00fea\u00f0 a\u00f0 segja ofan \u00ed bygg\u00f0ina og    h\u00e9ra\u00f0i\u00f0. Var s\u00e1 mikill vexti og var \u00ed sortum kufli.\"    \"Eiga \u00feykist hann miki\u00f0 undir s\u00e9r,\" kva\u00f0 b\u00f3ndi, \"og skal eg    vita hver hann er\" og rei\u00f0 s\u00ed\u00f0an eftir honum.    Grettir kom \u00ed Deildartungu. Var \u00fear \u00fati kona.    Grettir fann hana a\u00f0 m\u00e1li og kva\u00f0 v\u00edsu:F\u00e6r\u00f0u hafloga hir\u00f0i,hefir braut gripi\u00f0 lautar\u00e1ll, vel borin vella,vigg, d\u00eds, gamanv\u00edsu.Og vildi svo j\u00f6lduYggs l\u00ed\u00f0gjafi r\u00ed\u00f0a\u00e6st a\u00f0 eg mun gista,or\u00f0rakkr, a\u00f0 Gilsbakka.    Konan nam v\u00edsuna. Hann rei\u00f0 eftir \u00fea\u00f0 lei\u00f0 s\u00edna.    Sveinn kom \u00fear litlu s\u00ed\u00f0ar, og var h\u00fan eigi inn gengin, og    \u00feegar hann kom kva\u00f0 hann \u00feetta:Hverr rei\u00f0 h\u00f3ti fyrrih\u00e9\u00f0an \u00ed r\u00f3stuve\u00f0rihart \u00e1 hrossi sv\u00f6rtuhj\u00f6rgr\u00e1\u00f0s bo\u00f0i \u00e1\u00f0an.Hann mun heldr a\u00f0 s\u00f6nnuhundeygr \u00ed dag undan,djarfr er d\u00e1\u00f0um horfinndrengr sj\u00e1, rekast lengi.    H\u00fan sag\u00f0i \u00fe\u00e1 sl\u00edkt sem henni var kennt.    Hann hugsa\u00f0i v\u00edsuna og m\u00e6lti: \"Ei er \u00f3l\u00edklegt a\u00f0 \u00feessi ma\u00f0ur    s\u00e9 eigi m\u00edn leika en \u00fe\u00f3 skal eg finna hann.\"    Rei\u00f0 hann n\u00fa eftir bygg\u00f0inni. S\u00e1 jafnan hvor annars fer\u00f0.    Ve\u00f0ur var b\u00e6\u00f0i hvasst og vott. Grettir kom \u00e1 Gilsbakka um    daginn og er Gr\u00edmur \u00de\u00f3rhallsson vissi \u00fea\u00f0 fagna\u00f0i hann honum    har\u00f0la vel og bau\u00f0 honum me\u00f0 s\u00e9r a\u00f0 vera. Hann \u00feekkist \u00fea\u00f0.    Hann l\u00e9t lausa S\u00f6\u00f0ulkollu og sag\u00f0i Gr\u00edmi hversu h\u00fan var til    komin.    \u00de\u00e1 kom Sveinn og steig af baki og s\u00e1 \u00fear hross sitt. Hann    kva\u00f0 \u00feetta:Hverr rei\u00f0 hryssu vorri?Hver ver\u00f0r raun \u00e1 launum?Hverr s\u00e1 hvinn hi\u00f0 st\u00e6rra?Hva\u00f0 mun kuflb\u00fainn dufla?   Grettir var \u00fe\u00e1 farinn af voskl\u00e6\u00f0um s\u00ednum og heyr\u00f0i st\u00f6kuna:Heim rei\u00f0 eg hryssu a\u00f0 Gr\u00edmi.Hann er gildr hj\u00e1 kotmanni.\u00deat mun eg launa litlu.L\u00e1ttu okkr vera s\u00e1tta.    \"Satt skal jafnt vera,\" sag\u00f0i b\u00f3ndi, \"og er fulllaunu\u00f0    hrossrei\u00f0in.\"    Eftir \u00fea\u00f0 kva\u00f0 hvor s\u00ednar v\u00edsur og kva\u00f0st Grettir eigi mundu    a\u00f0 finna vi\u00f0 \u00fea\u00f0 er hann \u00e1tti eftir s\u00ednu a\u00f0 sj\u00e1. Var b\u00f3ndi    \u00fear um n\u00f3ttina og \u00feeir b\u00e1\u00f0ir og ger\u00f0u a\u00f0 \u00feessu gaman miki\u00f0.    \u00deetta k\u00f6llu\u00f0u \u00feeir S\u00f6\u00f0ulkolluv\u00edsur. Um morguninn rei\u00f0 b\u00f3ndi    heim og skildust \u00feeir Grettir vel.    Gr\u00edmur sag\u00f0i Gretti marga hluti nor\u00f0an \u00far Mi\u00f0fir\u00f0i \u00fe\u00e1 sem    gerst h\u00f6f\u00f0u me\u00f0an hann var utan og \u00fea\u00f0 a\u00f0 Atli var \u00f6ngu    b\u00e6ttur en uppgangur \u00deorbjarnar \u00f6xnamegins var svo mikill a\u00f0    v\u00e6ri \u00f3v\u00edst a\u00f0 \u00c1sd\u00eds h\u00fasfreyja g\u00e6ti seti\u00f0 \u00e1 Bjargi ef svo    st\u00e6\u00f0i.    N\u00fa dvaldist Grettir f\u00e1r n\u00e6tur me\u00f0 Gr\u00edmi \u00fev\u00ed a\u00f0 hann vildi a\u00f0    engin fr\u00e9tt f\u00e6ri fyrir honum nor\u00f0ur um hei\u00f0ar.    Gr\u00edmur ba\u00f0 hann vitja s\u00edn ef hann \u00feyrfti \u00e1sj\u00e1r vi\u00f0 \"en    for\u00f0ast mun eg l\u00f6g, a\u00f0 ver\u00f0a sekur um bjargir vi\u00f0 \u00feig.\"    Grettir kva\u00f0 honum vel fara \"en \u00fea\u00f0 er l\u00edkara a\u00f0 s\u00ed\u00f0ar muni    meir vi\u00f0 \u00feurfa.\"    Rei\u00f0 Grettir n\u00fa nor\u00f0ur Tv\u00edd\u00e6gru og svo til Bjargs og kom \u00fear    \u00e1 n\u00e1ttar\u00feeli. Var f\u00f3lk allt \u00ed svefni utan m\u00f3\u00f0ir hans. Hann    gekk \u00e1 bak h\u00fasum og \u00fe\u00e6r dyr er \u00fear voru \u00fev\u00ed a\u00f0 honum voru \u00fear    kunnig g\u00f6ng og svo til sk\u00e1la og a\u00f0 rekkju m\u00f3\u00f0ur sinnar og    \u00fereifa\u00f0ist fyrst fyrir. H\u00fan spur\u00f0i hver \u00fear v\u00e6ri. Grettir    sag\u00f0i til s\u00edn.    H\u00fan settist \u00fe\u00e1 upp og hvarf til hans og bl\u00e9s vi\u00f0 m\u00e6\u00f0ilega og    m\u00e6lti:    \"Ver velkominn fr\u00e6ndi,\" sag\u00f0i h\u00fan, \"en svipul ver\u00f0ur m\u00e9r    sonaeignin. Er s\u00e1 n\u00fa drepinn er m\u00e9r var \u00fearfastur en \u00fe\u00fa    \u00fatl\u00e6gur ger og \u00f3b\u00f3tama\u00f0ur en hinn \u00feri\u00f0ji er svo ungur a\u00f0 ekki    m\u00e1 a\u00f0 hafast.\"    \"\u00dea\u00f0 er fornt m\u00e1l\", segir Grettir, \"a\u00f0 svo skal b\u00f6l b\u00e6ta a\u00f0    b\u00ed\u00f0a anna\u00f0 meira. En fleira er m\u00f6nnum til hugganar en f\u00e9b\u00e6tur    einar og er \u00fea\u00f0 l\u00edkast a\u00f0 hefnt ver\u00f0i Atla. En \u00fea\u00f0 er til m\u00edn    kemur \u00fe\u00e1 munu \u00fear \u00fdmsir s\u00ednum hlut fegnir er v\u00e9r eigumst    vi\u00f0.\"    H\u00fan kva\u00f0 \u00fea\u00f0 eigi \u00f3l\u00edklegt. Var Grettir \u00fear n\u00fa um hr\u00ed\u00f0 \u00e1    f\u00e1rra manna vitor\u00f0i og fr\u00e9ttist fyrir um atferli h\u00e9ra\u00f0smanna.    H\u00f6f\u00f0u menn ekki spurt til \u00feess a\u00f0 Grettir v\u00e6ri kominn til    Mi\u00f0fjar\u00f0ar. Hann spur\u00f0i a\u00f0 \u00deorbj\u00f6rn \u00f6xnamegin var heima og    var f\u00e1mennt hj\u00e1 honum. \u00deetta var eftir t\u00fanannir."}}