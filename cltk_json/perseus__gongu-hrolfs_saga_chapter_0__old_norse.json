{"originalTitle": "G\u00f6ngu-Hr\u00f3lfs_Saga_Chapter_0", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "G\u00f6ngu-Hr\u00f3lfs_Saga_Chapter_0", "text": {"0": "MARGAR fr\u00e1sagnir hafa menn saman sett tilskemmtanar m\u00f6nnum, sumar eptir fornskr\u00e6\u00f0ume\u00f0a fr\u00f3\u00f0um m\u00f6nnum ok stundum eptir fornum b\u00f3kum,er \u00ed fyrstu hafa settar verit me\u00f0 stuttu m\u00e1li, ens\u00ed\u00f0an or\u00f0um fylldar, \u00fev\u00ed at flest hefir seinna verit ensagt er. Ver\u00f0a menn jafnan misfr\u00f3\u00f0ir, \u00fev\u00ed at \u00feat eroptliga annars s\u00fdn ok heyr\u00f0, er annars er eigi, \u00fe\u00f3 at\u00feeir s\u00e9 vi\u00f0 atbur\u00f0 staddir. Er \u00feat ok margra heimskramanna n\u00e1tt\u00fara, at \u00feeir tr\u00faa \u00fev\u00ed einu, er \u00feeir sj\u00e1 s\u00ednumaugum e\u00f0a heyra s\u00ednum eyrum, er \u00feeim \u00feykkir fjarl\u00e6gtsinni n\u00e1tt\u00faru, sv\u00e1 sem or\u00f0it hefir um vitra mannar\u00e1\u00f0ager\u00f0ir e\u00f0a mikit afl e\u00f0a fr\u00e1b\u00e6ran l\u00e9ttleika fyrirmanna,sv\u00e1 ok eigi s\u00ed\u00f0r um konstir e\u00f0a huklaraskap okmikla fj\u00f6lkynngi, \u00fe\u00e1 \u00feeir seiddu at sumum m\u00f6nnum\u00e6vinliga \u00f3g\u00e6fu e\u00f0a aldrtila, en sumum veraldar vir\u00f0ing,fj\u00e1r ok metna\u00f0ar. \u00deeir \u00e6stu stundum h\u00f6fu\u00f0skepnur,en stundum kyrr\u00f0u, sv\u00e1 sem var \u00d3\u00f0inn e\u00f0a a\u00f0rir\u00feeir, er af honum n\u00e1mu galdrlistir e\u00f0a l\u00e6kningar.Finnst \u00fear ok d\u00e6mi til, at sumir l\u00edkamir hafa hr\u00e6ringhaft af \u00f3hreins anda \u00edbl\u00e6stri, sv\u00e1 sem var Eyvindr kinnrifa\u00ed \u00d3l\u00e1fs s\u00f6gu Tryggvasonar e\u00f0a Einarr skarfr e\u00f0aFreyr, er Gunnarr helmingr drap \u00ed Sv\u00edar\u00edki. N\u00fa ver\u00f0rhv\u00e1rki \u00feetta n\u00e9 annat gert eptir allra hug\u00feokka, \u00fev\u00edat engi \u00fearf tr\u00fana\u00f0 \u00e1 sl\u00edkt at leggja meir en fallit \u00feykkir.Er \u00feat ok bezt ok fr\u00f3\u00f0ligast at hl\u00fd\u00f0a, me\u00f0an fr\u00e1 er sagt,ok gera s\u00e9r heldr gle\u00f0i at en angr, \u00fev\u00ed at jafnan er \u00feat,at menn hugsa eigi a\u00f0ra syndsamliga hluti, \u00e1 me\u00f0anhann gle\u00f0ist af skemmtaninni. Stendr \u00feat ok eigi vel\u00feeim, er hj\u00e1 eru, at lasta, \u00fe\u00f3 at \u00f3fr\u00f3\u00f0liga e\u00f0a \u00f3mj\u00fakligas\u00e9 or\u00f0um um farit, \u00fev\u00ed at f\u00e1tt ver\u00f0r fullvandligagert, \u00feat er eigi liggr meira vi\u00f0 en um sl\u00edka hluti."}}