{"originalTitle": "Egils_Saga_Einhenda_Ok_\u00c1smundar_Berserkjabana_Chapter_15", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Egils_Saga_Einhenda_Ok_\u00c1smundar_Berserkjabana_Chapter_15", "text": {"0": "\u00dear er n\u00fa til at taka, at \u00feeir br\u00e6\u00f0r, Gautr ok Hildir,l\u00e1ta \u00feing stefna. Kom \u00fear til f\u00f3lk um alla J\u00f6tunheima.\u00dear var ok Skr\u00f6ggr, \u00fev\u00ed at hann var l\u00f6gma\u00f0r tr\u00f6llanna,ok v\u00e1ru n\u00fa \u00feangat leiddar konungsd\u00e6trnar ok gersimar\u00fe\u00e6r, sem \u00fe\u00e6r h\u00f6f\u00f0u gervar. Brynhildr haf\u00f0i gert eittkl\u00e6\u00f0i. \u00deat var me\u00f0 \u00feeiri n\u00e1tt\u00faru, at \u00feat m\u00e1tti l\u00ed\u00f0a \u00cdlofti ok \u00fear ni\u00f0r koma, sem vildi. M\u00e1tti \u00fear f\u00e6ra \u00e1mikla byr\u00f0i. Bekkhildr haf\u00f0i gert eina skyrtu, ok festiekki v\u00e1pn \u00e1, ok eigi m\u00e1tti s\u00e1 \u00e1 sundi m\u00e6\u00f0ast, er \u00edhenni var.N\u00fa er \u00ed or\u00f0 lagit, hv\u00e1r \u00feeira systra hagari v\u00e6ri. Var\u00fe\u00e1 lagit \u00ed d\u00f3m allra tr\u00f6lla, en \u00feau ur\u00f0u eigi \u00e1s\u00e1tt okd\u00e6mdu undir Skr\u00f6gg l\u00f6gmann, en hann lag\u00f0i sinn \u00f3rskur\u00f0\u00e1, at Brynhildr v\u00e6ri fr\u00ed\u00f0ari ok \u00e1 kl\u00e6\u00f0inu v\u00e6rimeiri hagleikr, --,ok \u00fev\u00ed skal Gautr konungr vera okeiga Brynhildi, en h\u00e1lfu landi skyldi st\u00fdra hv\u00e1rr.\" Sleitn\u00fa me\u00f0 \u00fev\u00ed \u00feinginu. Bu\u00f0u \u00feeir br\u00e6\u00f0r \u00fe\u00e1 h\u00f6f\u00f0ingjunum\u00ed brullaup s\u00edn ok \u00feeim, sem mest mark var at.Kemr Skr\u00f6ggr n\u00fa heim ok sag\u00f0i kerlingu, hvat d\u00e6mthaf\u00f0i verit \u00e1 \u00feinginu ok n\u00e6r brullaupin eiga at vera.S\u00ed\u00f0an v\u00e1ru \u00feau lengi \u00e1 tali, ok sag\u00f0i h\u00fan honum, ath\u00fan vill veita \u00feeim br\u00e6\u00f0rum, bi\u00f0r hann sv\u00e1 b\u00faast vi\u00f0um fj\u00f6lmenni ok a\u00f0ra hluti, en Skr\u00f6ggr kva\u00f0 sv\u00e1 veraskyldu.En m\u00f3ti \u00fev\u00ed brullaupin skyldu vera, b\u00fdst kerlingheiman ok \u00feeir f\u00f3stbr\u00e6\u00f0r me\u00f0 henni. Skal annarrheita Fjalarr, en annarr Frosti. Kerling l\u00e9t \u00fe\u00e1 l\u00edta \u00edglerit, ok s\u00fdndust \u00feeir \u00fe\u00e1 sv\u00e1 st\u00f3rir, at \u00feeir v\u00e1rutr\u00f6llum l\u00edkir, en miklu v\u00e1ru \u00feeir fr\u00ed\u00f0ari en a\u00f0rir menn.H\u00fan fekk \u00feeim s\u00e6milig kl\u00e6\u00f0i, ok fara \u00feau n\u00fa ok koma\u00fear, sem \u00feeir br\u00e6\u00f0r r\u00e9\u00f0u fyrir. \u00deat h\u00e9t \u00e1 Gjallandibr\u00fa.S\u00e1tu \u00feeir \u00fe\u00e1 vi\u00f0 drykkju. Kerling gekk \u00ed hellinn,en hverr leit til annars. H\u00fan gekk fyrir Gaut ok kvaddihann vel. Hann t\u00f3k kve\u00f0ju hennar ok m\u00e6lti: \"H\u00e9r ern\u00fdtt at komit, at \u00fe\u00fa gengr hingat \u00e1 v\u00e1rar n\u00e1\u00f0ir.\" H\u00fansvarar: \"\u00deat stendr eigi sv\u00e1 af s\u00e9r sem vant er. Me\u00f0 osshefir verit f\u00e6\u00f0 nokkur h\u00e9r til, ok dyl ek eigi, at eks\u00e9 \u00feess valdandi. S\u00e9 ek n\u00fa, Gautr fr\u00e6ndi, at g\u00e6fan sty\u00f0r\u00feik, ok hefir \u00fe\u00fa n\u00fa fengit \u00e1g\u00e6tt kv\u00e1nfang, ok n\u00fa vil ektil leggja af m\u00ednum mun \u00feat, sem v\u00e1r hefir \u00e1\u00f0r \u00ed millumfarit. Vil ek n\u00fa gefa \u00fe\u00e9r hringinn g\u00f3\u00f0a, s\u00f3mir hannvel konu \u00feinni \u00ed bekkjargj\u00f6f, ok me\u00f0 vin\u00e1ttu m\u00edna.Heyrir \u00feat okkarri fr\u00e6ndsemi, at vit skiptumst g\u00f3\u00f0uvi\u00f0.\" Gautr sag\u00f0ist \u00feess \u00feakkir kunna, -- \"e\u00f0a hvarhefir \u00fe\u00fa fengit menn \u00feessa ina v\u00e6nu?\" H\u00fan sag\u00f0i, at\u00feeir v\u00e1ru synir Dumbs konungs \u00f3r Dumbshafi, -- \"okmunu sl\u00edkir menn varla finnast \u00ed J\u00f6tunheimum, efh\u00e6versku \u00fearf at reyna. Hefi ek \u00e6tlat \u00fe\u00e1 til at \u00fej\u00f3na \u00edbrullaupi \u00fe\u00ednu.\" Tekr h\u00fan n\u00fa hringinn ok fekk Gauti,en hann \u00feakka\u00f0i henni, ok skal h\u00fan \u00fej\u00f3na \u00ed brullaupinu,ok \u00f6llu skyldi sv\u00e1 haga sem \u00feeir Fjalarr ok Frostivildi vera l\u00e1ta, ok v\u00e1ru \u00feeim fengnir lyklar at \u00f6llumf\u00e9hirzlum.\u00dev\u00ed n\u00e6st koma bo\u00f0smenn, ok ver\u00f0r \u00fear fj\u00f6lmennimikit. Skipa\u00f0i kerling fyrir, ok var\u00f0 \u00feat at standa, semh\u00fan tala\u00f0i. Skr\u00f6ggr l\u00f6gma\u00f0r var \u00fear fremstrvir\u00f0ingarmanna. Kerling sag\u00f0i \u00feeim systrum \u00ed hlj\u00f3\u00f0i,hverir \u00feeir menn v\u00e1ru, er me\u00f0 henni f\u00f3ru, -- \"megi\u00f0 \u00feitvera gla\u00f0ar.\" Ur\u00f0u \u00fe\u00e6r n\u00fa k\u00e1tar, \u00fev\u00ed at \u00fe\u00e6r hug\u00f0u illttil r\u00e1\u00f0ahagsins, en j\u00f6tnunum \u00fe\u00f3tti mikit batna, \u00feegar \u00fe\u00e6rv\u00e1ru k\u00e1tar, ok \u00fe\u00f6kku\u00f0u fr\u00e6ndkonu sinni sinn umgang.En er f\u00f3lki var ni\u00f0r skipat ok br\u00fa\u00f0gumarnir ni\u00f0r settir,\u00fe\u00e1 v\u00e1ru br\u00fa\u00f0irnar inn leiddar. Skorti \u00fe\u00e1 eigi skjarkalaok g\u00e1laskap, er fl\u00f6g\u00f0in h\u00f6f\u00f0u. Skr\u00f6ggr l\u00f6gma\u00f0r sat \u00e1annan bekk ok b\u00e6ndasveitin me\u00f0 honum, en Gautr okHildir \u00e1 annan ok \u00feeira menn. Arinnefja sat hj\u00e1 br\u00fa\u00f0umok haf\u00f0i allan setning \u00e1 \u00feeira h\u00e1ttum ok margara\u00f0rar st\u00f3rskornar konur. Fjalarr ok Frosti skenktu br\u00fa\u00f0unum,ok skorti eigi \u00e1fengan drykk.L\u00ed\u00f0r n\u00fa \u00e1 kveldit, ok gerast menn drukknir. \u00de\u00e1 stendrArinnefja upp ok kallar til s\u00edn l\u00f6gmanninn ok \u00fe\u00e1 f\u00f3stbr\u00e6\u00f0rok segir, at \u00feeir skulu bera inn bekkjargjafir.Var \u00fe\u00e1 inn borit kl\u00e6\u00f0it ok skyrtan, tafl \u00feat it g\u00f3\u00f0a,er \u00feeir br\u00e6\u00f0r h\u00f6f\u00f0u \u00e1tt, ok hringrinn inn g\u00f3\u00f0i, erkerling haf\u00f0i \u00e1tt, ok margar gersimar a\u00f0rar. Skr\u00f6ggrl\u00f6gma\u00f0r afhenti bekkjargjafirnar, en kerling t\u00f3k vi\u00f0 okgeymdi. T\u00f3k h\u00fan \u00fe\u00e1 kl\u00e6\u00f0it ok breiddi ni\u00f0r \u00e1 v\u00f6llinnok l\u00e9t \u00fear upp \u00e1 g\u00f3\u00f0gripina. Setti h\u00fan \u00fear til Skinnnefju,d\u00f3ttur s\u00edna, at bera \u00feangat gull ok silfr, en h\u00fangekk \u00ed hellinn ok bi\u00f0r Frosta ganga me\u00f0 s\u00e9r. Koma \u00feaun\u00fa \u00fear, sem \u00feau skyldu liggja Gautr ok Brynhildr.Segir h\u00fan honum, at \u00fear me\u00f0 hans s\u00e6ngarstokki skalhann finna sver\u00f0 \u00feat it g\u00f3\u00f0a, er Gautr \u00e1tti, segir, atekki v\u00e1pn beit \u00e1 hann annat, en Fjalarr ok Hildir munufara \u00ed annan sta\u00f0, ok segir, at \u00feeir munu sv\u00e1 vi\u00f0 megab\u00faast sem \u00feeir komi \u00ed mannraun mikla. S\u00ed\u00f0an ferrkerling inn \u00ed hellinn ok kallar, at br\u00fa\u00f0unum v\u00e6ri m\u00e1ltil s\u00e6ngr. Taka \u00feeir Fjalarr ok Frosti \u00ed hendr br\u00fa\u00f0unumok lei\u00f0a \u00fe\u00e6r \u00fat ok setja \u00fe\u00e6r ni\u00f0r \u00e1 kl\u00e6\u00f0it. S\u00ed\u00f0anless kerling upp kl\u00e6\u00f0it, en f\u00e6r d\u00f3ttur sinni glerit okbi\u00f0r hana ganga til hellisdyra ok bera glerit yfir hvernmann, sem \u00fat gengr, en \u00fe\u00e6r l\u00ed\u00f0a upp \u00ed lopt me\u00f0 kl\u00e6\u00f0itok allt \u00feat, sem \u00e1 var. N\u00fa kemr mikill dansleikr \u00edhellinn, er br\u00fa\u00f0gumana skal \u00fat lei\u00f0a."}}