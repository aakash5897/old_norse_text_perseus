{"originalTitle": "\u00c1ns_Saga_Bogsveigis_Chapter_2", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00c1ns_Saga_Bogsveigis_Chapter_2", "text": {"0": "\u00de\u00e1 er \u00c1n var \u00e1tj\u00e1n vetra, var hann \u00f6llum m\u00f6nnumst\u00e6rri nor\u00f0r \u00fear. Hv\u00e1rki haf\u00f0i honum \u00fe\u00e1 enn vaxitvit n\u00e9 kurteisi. \u00deann vetr haf\u00f0i \u00de\u00f3rir setit \u00ed Hrafnistuok haf\u00f0i \u00fe\u00e1 fengit kenningarnafn af sver\u00f0i s\u00ednu, okvar hann kalla\u00f0r \u00de\u00f3rir \u00feegn. En um v\u00e1rit bj\u00f3st \u00de\u00f3rirat fara \u00e1 konungs fund. \u00c1n bi\u00f0r at fara me\u00f0 honum,en \u00de\u00f3rir neitar \u00fev\u00ed \u00feverliga. En er hann f\u00f3r \u00fat tilskips, kom \u00c1n \u00fear farandi. \u00de\u00f3rir spyrr, hvat hann vili\u00fe\u00e1. \u00c1n segist me\u00f0 honum fara skulu, hv\u00e1rt er hannleggi \u00fear nokkut lofor\u00f0 til e\u00f0a ekki. \u00de\u00f3rir segir hannhvergi fara skyldu, -- \"kann \u00fe\u00fa ekki at vera hj\u00e1 h\u00f6f\u00f0ingjum,\"segir hann, \"at varla m\u00e1 vi\u00f0 \u00fe\u00edna si\u00f0u h\u00e6faheima h\u00e9r.\" Hann t\u00f3k \u00fe\u00e1 \u00c1n ok batt hann vi\u00f0 eina eikheldr sterkliga. Ekki brauzt \u00c1n vi\u00f0. S\u00ed\u00f0an f\u00f3r hannok eigi langt, \u00e1\u00f0r hann s\u00e1, at \u00c1n f\u00f3r \u00fear ok dr\u00f3 eptirs\u00e9r eikina; haf\u00f0i hann kippt henni upp me\u00f0 r\u00f3tum.\u00de\u00f3rir m\u00e6lti \u00fe\u00e1: \"Undrama\u00f0r ertu, fr\u00e6ndi, at afli, en eigil\u00edzt m\u00e9r \u00fe\u00f3 r\u00e1\u00f0, at \u00fe\u00fa farir \u00e1 konungs fund me\u00f0 \u00fev\u00edl\u00edkaskapsmuni sem \u00fe\u00fa hefir.\" \u00de\u00f3rir skar \u00fe\u00e1 af honumb\u00f6ndin ok m\u00e6lti: \"L\u00edtils viltu vir\u00f0a m\u00edn or\u00f0.\"Hann br\u00e1 \u00fe\u00e1 sver\u00f0inu \u00deegn ok \u00f3gna\u00f0i honum me\u00f0:\"\u00deetta sver\u00f0 mun kenna \u00fe\u00e9r sanns\u00fdni, er \u00fe\u00fa hefir enga\u00e1\u00f0r, ok mun \u00feat \u00feik ekki mikils meta ok stemma fer\u00f0fyrir \u00fe\u00e9r.\" \u00c1n m\u00e6lti: \"Ekki muntu hr\u00e6\u00f0a mik semsprotab\u00f6rn, ok at \u00fe\u00fa vitir, hvers ek \u00e1 kosti vi\u00f0 \u00feik, \u00fe\u00e1skaltu n\u00fa sj\u00e1 \u00feat.\" \u00c1n \u00fereif \u00fe\u00e1 til \u00de\u00f3ris ok br\u00e1 honum\u00e1 lopt ok hristi hannsem barn ok m\u00e6lti: \"Sj\u00e1 n\u00fa, hvat\u00fe\u00fa \u00e1tt undir \u00fe\u00e9r, ef okkr \u00feykkir eigi einn veg.\" Hannl\u00e9t hann \u00fe\u00e1 lausan, ok s\u00e1 \u00de\u00f3rir \u00fe\u00e1, hvert efni \u00ed manninumvar. F\u00f3ru \u00feeir \u00fe\u00e1 \u00fat \u00e1 skip, en at \u00fev\u00ed hug\u00f0i \u00c1n,hvar hann skyldi \u00feess koma s\u00e9r, at \u00f6llum \u00fe\u00e6tti s\u00e9r mestmein at. Kaupmenn spur\u00f0u hverr annan, hverr sj\u00e1ma\u00f0r v\u00e6ri. \u00c1n m\u00e6lti: \"Hv\u00ed spyri \u00fe\u00e9r mik eigi at? Ekkann at segja y\u00f0r. Ek heiti \u00c1n ok \u00e6tta\u00f0r \u00f3r Hrafnistu,br\u00f3\u00f0ir \u00de\u00f3ris \u00feegns,\" en \u00feeir kv\u00e1\u00f0ust ekki tr\u00faa \u00fev\u00ed.Hann kva\u00f0 \u00feat satt, er hann seg\u00f0i. \u00deeir l\u00e9tu hannskyldu \u00fear velkominn. \u00c1n var kl\u00e6ddr l\u00edtt. \u00de\u00f3rir ba\u00f0skera v\u00f6ru til kl\u00e6\u00f0a honum, sv\u00e1 at hann v\u00e6ri eigi sv\u00e1afleitinn, ok sv\u00e1 var gert. Kom honum \u00feat ekki mj\u00f6kat haldi, \u00fev\u00ed at hann festi \u00f3fimliga \u00e1 sik, ok var\u00f0 honumengi b\u00faningsb\u00f3t at \u00feessu. Vel v\u00e1ru skipverjar til\u00c1ns. Kunni hann ok eigi annat \u00ed m\u00f3ti at leggja."}}