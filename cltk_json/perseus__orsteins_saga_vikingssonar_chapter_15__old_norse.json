{"originalTitle": "\u00deorsteins_Saga_V\u00edkingssonar_Chapter_15", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00deorsteins_Saga_V\u00edkingssonar_Chapter_15", "text": {"0": "N\u00fa er \u00fear til at taka, at J\u00f6kull bj\u00f3st snemma ummorguninn me\u00f0 allt sitt li\u00f0 ok l\u00e9ttir eigi fyrr en hannkom til bygg\u00f0a V\u00edkings. St\u00f3\u00f0 V\u00edkingr \u00fati fram \u00e1hla\u00f0gar\u00f0inum ok bau\u00f0 J\u00f6kli ok \u00f6llum hans m\u00f6nnum. J\u00f6kullsegir: \"Annars ertu makligr fr\u00e1 oss en v\u00e9r \u00feiggjumbo\u00f0 \u00feitt. Er \u00feat erindi v\u00e1rt hingat, at \u00fe\u00fa selir fram\u00f3happamennina \u00deorstein ok \u00de\u00f3ri.\" \"Eigi mun ek \u00featgera,\" segir V\u00edkingr, \"en \u00fe\u00f3 mun ek eigi \u00fer\u00e6ta, at h\u00e9rv\u00e1ru synir m\u00ednir b\u00e1\u00f0ir, en \u00fe\u00f3 mun ek \u00fe\u00e1 eigi yfirgefaheldr en sj\u00e1lfan mik. Megi\u00f0 \u00fe\u00e9r n\u00fa at s\u00e6kja, ef \u00fe\u00e9rvili\u00f0, en ek mun verja ok m\u00ednir menn.\" \u00deeir ger\u00f0u \u00fe\u00e1har\u00f0a ats\u00f3kn, en V\u00edkingr var\u00f0i r\u00f6skliga ok hans menn.Gekk sv\u00e1 nokkura hr\u00ed\u00f0. \u00de\u00e1 r\u00e9\u00f0 J\u00f6kull til uppg\u00f6ngu\u00e1 gar\u00f0inn. \u00deeir V\u00edkingr dr\u00e1pu marga menn. T\u00f3ku \u00fe\u00e1at falla allir menn hans. F\u00f3r V\u00edkingr \u00fe\u00e1 upp \u00e1 jar\u00f0h\u00fasitok berr hart \u00e1 skj\u00f6ldinn ok ger\u00f0i mikit hark afs\u00e9r. \u00de\u00f3rir heyrir \u00feat ok m\u00e6lti vi\u00f0 \u00deorstein, at \u00feeir skyldifl\u00fdta s\u00e9r -- \"ok munu vit \u00fe\u00f3 vera seinir, \u00fev\u00ed at ekhygg, at fa\u00f0ir okkarr s\u00e9 fallinn.\" \u00deorsteinn kva\u00f0st alb\u00fainn,ok er \u00feeir k\u00f3mu \u00fat, st\u00f3\u00f0u eigi fleiri menn me\u00f0V\u00edkingi en V\u00f6ttr ok \u00deumall ok \u00fer\u00edr menn a\u00f0rir. Ekkivar V\u00edkingr \u00fe\u00f3 enn s\u00e1rr, en mj\u00f6k var hann m\u00f3\u00f0r. \u00deegar\u00feeir br\u00e6\u00f0r k\u00f3mu \u00fat, snara\u00f0ist \u00deorsteinn \u00fear at, semJ\u00f6kull var fyrir, en \u00de\u00f3rir \u00fear at, sem \u00d3gautan var fyrirok hans menn. T\u00f3lf menn Nj\u00f6rfa konungs \u00feeir s\u00f3ttuat V\u00edkingi ok hans m\u00f6nnum. V\u00edkingr var\u00f0i sik, ens\u00e6tti ekki \u00e1verkum vi\u00f0 \u00fe\u00e1. Bj\u00f6rn h\u00e9t s\u00e1, er fyrir \u00feeimvar. \u00c1 l\u00edtilli stundu drap \u00de\u00f3rir alla fylgdarmenn\u00d3gautans ok hj\u00f3 til hans, en \u00d3gautan steyptist ni\u00f0r \u00ed j\u00f6r\u00f0ina,sv\u00e1 at \u00ed iljar hans var at sj\u00e1. \u00deorsteinn s\u00f3tti at J\u00f6kli.V\u00f6ttr m\u00e6lti: \"\u00deat er vel, at \u00feit reyni\u00f0 me\u00f0 ykkr, hv\u00e1rrfr\u00e6knari er, \u00fev\u00ed at J\u00f6kull hefir \u00feat aldri m\u00e1tt heyra,at \u00deorsteinn hafi verit um nokkura hluti til l\u00edka vi\u00f0J\u00f6kul.\" Var n\u00fa orrosta in har\u00f0asta me\u00f0 \u00feeim \u00deorsteiniok J\u00f6kli. Sv\u00e1 lauk, at J\u00f6kull hr\u00f6kk \u00fat af hla\u00f0gar\u00f0inumme\u00f0 m\u00f6rgum st\u00f3rum s\u00e1rum. En er J\u00f6kull varburt farinn, gaf V\u00edkingr l\u00edf hir\u00f0m\u00f6nnum konungs,\u00feeim er eptir lif\u00f0u, ok sendi \u00fe\u00e1 burt me\u00f0 s\u00e6miligumgj\u00f6fum ok ba\u00f0 \u00fe\u00e1 bera Nj\u00f6rfa konungi vinsamligakve\u00f0ju s\u00edna. Ok er J\u00f6kull kom heim, var \u00d3gautan heimkominn. J\u00f6kull taldi fast \u00e1 hann, \u00fev\u00ed hann hef\u00f0i fyrrfl\u00fait en a\u00f0rir, en \u00d3gautan segir, at eigi hef\u00f0i lengrverit v\u00e6rt, -- \"m\u00e1 \u00feat ok kalla, at heldr v\u00e6ri \u00fear ateiga vi\u00f0 tr\u00f6ll en menn,\" en J\u00f6kull kva\u00f0 mikit m\u00e6lt\u00ed \u00fev\u00ed.Nokkuru s\u00ed\u00f0ar komu heim menn Nj\u00f6rfa konungs, er\u00feeir V\u00edkingr h\u00f6f\u00f0u gri\u00f0 gefit, ok s\u00f6g\u00f0u Nj\u00f6rfa konungikve\u00f0ju V\u00edkings ok allan hans velgerning, er hannhaf\u00f0i \u00feeim gert. Konungr svarar: \"\u00d3l\u00edkr er V\u00edkingrflestum m\u00f6nnum sakir s\u00edns drengskapar ok alls vaskleika.Er \u00feat ok satt at segja, J\u00f6kull fr\u00e6ndi, at ek set\u00fevert bann fyrir, at nokkurr \u00f3fri\u00f0r s\u00e9 gerr V\u00edkingi he\u00f0anaf.\" J\u00f6kull svarar: \"Eigi nenni ek \u00fev\u00ed, at br\u00e6\u00f0rabanarm\u00ednir s\u00e9 \u00ed n\u00e6sta gar\u00f0i m\u00e9r. Er \u00feat ok skj\u00f3tt atsegja, at V\u00edkingr skal aldri \u00ed fri\u00f0i fyrir m\u00e9r n\u00e9 synirhans. Skal ek aldri gefa upp, fyrr en \u00feeir eru \u00ed helju.\"\"\u00de\u00e1 mun ek pr\u00f3fa,\" segir konungr, \"hv\u00e1rr okkar vins\u00e6llier, \u00fev\u00ed at ek skal fara me\u00f0 alla \u00fe\u00e1, er m\u00e9r viljafylgja, ok veita V\u00edkingi li\u00f0. \u00deykki m\u00e9r miklu var\u00f0aum, at \u00fe\u00fa ver\u00f0ir eigi banama\u00f0r V\u00edkings, \u00fev\u00ed at \u00fe\u00e1 ver\u00f0ek annathv\u00e1rt at gera, l\u00e1ta drepa \u00feik, ok mun \u00feat illafyrir m\u00e6last, e\u00f0a rj\u00fafa ei\u00f0a m\u00edna, er ek hefi svarit, athefna V\u00edkings, ef ek lif\u00f0a honum lengr.\" Lauk hannsv\u00e1 s\u00ednu tali.V\u00edkingr kom at m\u00e1li vi\u00f0 sonu s\u00edna ok m\u00e6lti: \"Ekkihefi ek traust til at halda ykkr h\u00e9r fyrir r\u00edki J\u00f6kuls,en hitt er \u00fe\u00f3 meira, at ek vil ekki, at nokkurt mis\u00feykkikomi millum okkar Nj\u00f6rfa konungs.\" \u00deorsteinnm\u00e6lti: \"Hvert r\u00e1\u00f0 viltu \u00fe\u00e1 sj\u00e1 fyrir okkr?\" V\u00edkingrm\u00e6lti: \"H\u00e1lfdan heitir ma\u00f0r ok r\u00e6\u00f0r fyrir V\u00e1gum. \u00deater \u00f6\u00f0rum megin fjalls \u00feess, er h\u00e9r stendr. Hann er fornvinrminn ok f\u00f3stbr\u00f3\u00f0ir. \u00deangat sendi ek ykkr tiltrausts. \u00de\u00f3 eru margar torf\u00e6rur \u00e1 veginum, sk\u00e1lab\u00faartveir, hv\u00e1rr \u00f6\u00f0rum verri vi\u00f0reignar. Heitir annarr S\u00e1mr,en annarr Fullafli. Gramr heitir hundr Fullafla ok erlitlu betri vi\u00f0reignar en sk\u00e1lab\u00fai. N\u00fa \u00fe\u00f3tt \u00feit komiztundan \u00feeim b\u00e1\u00f0um, \u00feykki m\u00e9r eigi v\u00edst, hv\u00e1rt \u00feit komizttil V\u00e1ga, \u00fev\u00ed at gj\u00e1 ein gengr eptir fjallinu dj\u00fapok brei\u00f0, at ek veit enga menn hafa yfir komizt nemaoss f\u00f3stbr\u00e6\u00f0r. \u00de\u00f3 \u00feykki m\u00e9r l\u00edkara, at \u00deorsteinn mundiyfir komast, en eigi treysti ek \u00de\u00f3ri.\" Litlu s\u00ed\u00f0ar bjuggust\u00feeir br\u00e6\u00f0r til fer\u00f0ar ok h\u00f6f\u00f0u v\u00e1pn s\u00edn \u00f6ll. \u00de\u00e1 gafV\u00edkingr \u00de\u00f3ri kesjuna. Gull eitt fekk hann \u00deorsteinisyni sinum ok ba\u00f0 hann f\u00e1 H\u00e1lfdani til jarteikna.\"Vertu, \u00de\u00f3rir fr\u00e6ndi, \u00feolinm\u00f3\u00f0r,\" segir V\u00edkingr, \"\u00fe\u00f3ttH\u00e1lfdan s\u00e9 styggr vi\u00f0 \u00feik e\u00f0a taki l\u00edtt \u00e1 \u00fe\u00e9r ok \u00fe\u00ednumerendum.\" Skildu \u00feeir fe\u00f0gar \u00fe\u00e1. \u00de\u00f3tti V\u00edkingi sv\u00e1mikit, at vatnit f\u00f3r ni\u00f0r eptir kj\u00e1lkunum \u00e1 honum.V\u00edkingr leit eptir \u00feeim ok m\u00e6lti: \"Ekki mun ek sj\u00e1ykkr \u00e1 \u00e6vi minni. \u00de\u00f3 muntu ver\u00f0a gamall ma\u00f0r, \u00deorsteinnfr\u00e6ndi, ok inn mesti fr\u00e6g\u00f0arma\u00f0r. Fari\u00f0 n\u00faheilir ok vel.\"Sneri karl \u00fe\u00e1 heim, en \u00feeir gengu upp \u00e1 fjallit okk\u00f3mu at einum sk\u00e1la um kveldit. \u00dear var hnigin hur\u00f0\u00e1 mi\u00f0jan klofa. \u00de\u00f3rir gekk at hur\u00f0inni ok hratt uppok var\u00f0 \u00fe\u00f3 \u00f6llu afli at kosta. Ok er \u00feeir k\u00f3mu \u00ed sk\u00e1lann,s\u00e1u \u00feeir, at mikill varningr var \u00fear ok alls konarbirg\u00f0ir. S\u00e6ng st\u00f3r var \u00fear. Ok er kom at dagsetri,kom sk\u00e1lab\u00fai heim ok heldr \u00f3fr\u00fdnligr. Hann m\u00e6lti:\"Ok eru h\u00e9r komnir \u00f3happamenninir V\u00edkingssynir,\u00deorsteinn ok \u00de\u00f3rir, er drepit hafa sjau sonu Nj\u00f6rfa.Skal h\u00e9r ok endir ver\u00f0a \u00e1 \u00feeira \u00f3h\u00f6ppum, \u00fev\u00ed at m\u00e9rmun l\u00edtit fyrir ver\u00f0a at leggja ykkr at velli.\" \"Hverr ers\u00e1,\" segir \u00de\u00f3rir, \"at sv\u00e1 l\u00e6tr g\u00edfrliga upp \u00e1 okkr?\"Sk\u00e1lab\u00fainn sag\u00f0i: \"Ek heiti S\u00e1mr, sonr Svarts. Fullafli heitirbr\u00f3\u00f0ir minn, er h\u00e9r r\u00e6\u00f0r \u00f6\u00f0rum sk\u00e1lanum.\" \u00deorsteinnm\u00e6lti: \"\u00deat s\u00e9 ek, at feig\u00f0 kallar at okkr br\u00e6\u00f0rum, ef\u00fe\u00fa einn drepr okkr b\u00e1\u00f0a, \u00fev\u00ed at ek hir\u00f0i eigi, \u00fe\u00f3 atvit reynum okkr, en \u00de\u00f3rir s\u00e9 hj\u00e1.\" \u00cd \u00fev\u00ed rennr S\u00e1mrundir \u00deorstein sv\u00e1 snart, at \u00deorsteinn var\u00f0 \u00f6rtaka fyrir,en fell \u00fe\u00f3 eigi. \u00de\u00f3rir hleypr \u00fe\u00e1 at ok leggr kesjunni \u00e1s\u00ed\u00f0una ok \u00fat um a\u00f0ra. Datt S\u00e1mr \u00fe\u00e1 dau\u00f0r ni\u00f0r. \u00dearv\u00e1ru \u00feeir um n\u00f3ttina ok h\u00f6f\u00f0u g\u00f3\u00f0ar n\u00e1\u00f0ir, \u00fev\u00ed atmatr var n\u00f3gr. Ger\u00f0u \u00feeir heitt \u00ed sk\u00e1lanum ok h\u00f6f\u00f0uekki fj\u00e1r \u00fea\u00f0an.F\u00f3ru \u00feeir um morguninn, en at kveldi \u00feess dagsfundu \u00feeir annan sk\u00e1la. Var s\u00e1 s\u00fdnu st\u00e6rri. Hur\u00f0 varhnigin \u00e1 klofa. \u00de\u00f3rir gekk at hur\u00f0inni ok \u00e6tla\u00f0i uppat hrinda, ok gekk eigi. Hann gekk at me\u00f0 \u00f6llu afli,ok gekk eigi at heldr. \u00deorsteinn f\u00f3r at hur\u00f0inni okhratt upp, ok gengu inn. Hla\u00f0i me\u00f0 v\u00f6ru var \u00fear \u00e1a\u00f0ra h\u00f6nd, en sk\u00ed\u00f0ahla\u00f0i \u00e1 a\u00f0ra. S\u00e6ng st\u00f3r st\u00f3\u00f0 innarum \u00fevert, sv\u00e1 at \u00feeim \u00fe\u00f3tti \u00f3r h\u00f3fi ganga v\u00f6xtr hennar.\u00d6\u00f0rum megin var flet mikit, sem r\u00fam v\u00e6ri, kringl\u00f3tt atvexti. \u00deat \u00fe\u00f3ttust \u00feeir skilja, at hundrinn Gramrmundi \u00fear \u00ed liggja. \u00deeir settust \u00fe\u00e1 ni\u00f0r ok kveyktueld upp fyrir s\u00e9r. En er langt var af dagsetri, heyr\u00f0u\u00feeir, at fast var ni\u00f0r stigit. \u00dev\u00ed n\u00e6st var hur\u00f0inni upplokit. \u00dear gekk inn risi fur\u00f0uliga mikill. Hann haf\u00f0ibjarnd\u00fdr mikit bundit \u00e1 bak s\u00e9r, en fuglakippu fyrir.Hann lag\u00f0i ni\u00f0r byr\u00f0ina \u00e1 g\u00f3lfit ok m\u00e6lti: \"Fussum!Ok eru h\u00e9r komnir vandr\u00e6\u00f0amenninir V\u00edkingssynir,er n\u00fa hafa verst or\u00f0 um landit sakir \u00f3happa sinna.Hversu k\u00f3muzt \u00feit \u00f3r h\u00f6ndum S\u00e1ms, br\u00f3\u00f0ur m\u00edns?\"\"Sv\u00e1 k\u00f3mumst vit,\" sag\u00f0i \u00deorsteinn, \"at S\u00e1mr l\u00e1 eptirdau\u00f0r.\" \"\u00cd svefni hafi\u00f0 \u00feit svikit hann,\" segir Fullafli.\"Eigi var \u00feat,\" segir \u00deorsteinn, \"\u00fev\u00ed at vit b\u00f6r\u00f0umst,ok felldi \u00de\u00f3rir, br\u00f3\u00f0ir minn, hann.\" \"Ekki skal n\u00ed\u00f0ast\u00e1 ykkr \u00ed n\u00f3tt,\" segir Fullafli. \"Skulu\u00f0 \u00feit b\u00ed\u00f0a morgunsok hafa mat sem ykkr l\u00edkar.\" S\u00ed\u00f0an sundra\u00f0i sk\u00e1lab\u00faivei\u00f0i s\u00edna ok t\u00f3k bor\u00f0 ok bar \u00e1 mat. T\u00f3ku \u00feeir \u00fe\u00e1allir til matar. Eptir \u00feat f\u00f3ru \u00feeir allir til svefns. L\u00e1gu\u00feeir br\u00e6\u00f0r tveir saman \u00ed vararfeldum. Illa l\u00e9t hundrinn,\u00fe\u00e1 \u00feeir f\u00f3ru hj\u00e1 honum. Hv\u00e1rigir leitu\u00f0u \u00fear tilsvika vi\u00f0 a\u00f0ra.Um morguninn st\u00f3\u00f0u \u00feeir snemma upp hv\u00e1rirtveggju.\u00de\u00e1 m\u00e6lti Fullafli: \"N\u00fa skulum vit \u00deorsteinnreyna me\u00f0 okkr, en \u00de\u00f3rir vi\u00f0 hund minn \u00ed \u00f6\u00f0rum sta\u00f0.\"\"\u00deessu muntu r\u00e1\u00f0a,\" segir \u00deorsteinn. Gengu \u00feeir \u00fe\u00e1\u00fat ok fram \u00e1 v\u00f6llinn. Hundrinn hleypr \u00feegar m\u00f3ti \u00de\u00f3rime\u00f0 gapanda gini, ok \u00e1ttu ina h\u00f6r\u00f0ustu s\u00f3kn, \u00fev\u00ed atrakkinn sl\u00f3 af s\u00e9r hvert h\u00f6gg me\u00f0 halanum, en ef hannstakk me\u00f0 kesjunni, beit hann af s\u00e9r hvert lag. S\u00f3ttust\u00feeir sv\u00e1 eykt dags, at \u00de\u00f3rir kom engu s\u00e1ri \u00e1 hann. \u00deatvar einn t\u00edma, at Gr\u00e1mr skauzt at \u00de\u00f3ri ok greip \u00ed k\u00e1lfannok \u00fear \u00f3r siga. \u00cd \u00fev\u00ed lag\u00f0i \u00de\u00f3rir kesjunni \u00e1 hundinn okn\u00edsti ni\u00f0r vi\u00f0 vellinum, ok d\u00f3 Gramr litlu s\u00ed\u00f0ar.\u00deat er fr\u00e1 Fullafla at segja, at hann hefir m\u00e6ki st\u00f3ran\u00ed hendi, en \u00deorsteinn sver\u00f0 sitt. \u00deeir \u00e1ttu b\u00e6\u00f0i har\u00f0as\u00f3kn ok langa, \u00fev\u00ed at Fullafli var st\u00f3rh\u00f6ggr, en sakir\u00feess at Angrva\u00f0ill beit sv\u00e1 hl\u00edfar sem hold, \u00fe\u00e1 fell Fullaflidau\u00f0r, en \u00deorsteinn var ekki s\u00e1rr."}}