{"originalTitle": "H\u00e1lfdanar_Saga_Br\u00f6nuf\u00f3stra_Chapter_15", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "H\u00e1lfdanar_Saga_Br\u00f6nuf\u00f3stra_Chapter_15", "text": {"0": "At sumri komnu b\u00fdst H\u00e1lfdan \u00ed burt af Englandi,ok einhvern dag gengr hann til skemmu konungsd\u00f3tturok segir henni, at hann \u00e6tlar \u00ed burt ok hefnaf\u00f6\u00f0ur s\u00edns. Konungsd\u00f3ttir m\u00e6lti: \"Tuttugu skip eruh\u00e9r \u00ed h\u00f6fninni, er ek vil gefa \u00fe\u00e9r.\" H\u00e1lfdan \u00feakkarhenni ok kva\u00f0 systur s\u00edna skyldu hj\u00e1 henni eptir vera.H\u00fan j\u00e1tar \u00fev\u00ed. Tekr hann \u00fe\u00e1 orlof af henni ok systursinni ok gengr burt s\u00ed\u00f0an ok fyrir konung ok \u00feakkarhonum vetrvistina ok tekr af honum orlof, ok ganga\u00feeir Sigmundr s\u00ed\u00f0an til skipa. En er H\u00e1lfdan var \u00edburt farinn, kemr \u00c1ki at m\u00e1li vi\u00f0 konung ok m\u00e6lti:\"Viti\u00f0 \u00fe\u00e9r, herra, at H\u00e1lfdan hefir barnat d\u00f3ttur y\u00f0ra?\"\"Eigi veit ek \u00feat,\" segir konungr ok ba\u00f0 \u00c1ka \u00ed sta\u00f0fara eptir honum vi\u00f0 marga menn. Hann var \u00feessararfer\u00f0ar f\u00fass ok f\u00f3r eptir H\u00e1lfdani me\u00f0 t\u00edu menn.N\u00fa er fr\u00e1 \u00feeim H\u00e1lfdani at segja, at \u00feeir ganga eptireinni sk\u00f3garbraut. H\u00e1lfdan gat \u00fe\u00e1 at l\u00edta fer\u00f0 \u00c1ka.Hann var \u00fe\u00e1 \u00ed herkl\u00e6\u00f0unum Br\u00f6nunaut. \u00c1ka berrbr\u00e1\u00f0an at, ok st\u00edga \u00feegar af baki ok s\u00e6kja \u00feegar atH\u00e1lfdani, en \u00feeir H\u00e1lfdan ok Sigmundr sn\u00faast at b\u00f6kumok verjast allkarlmannliga, ok \u00fe\u00f3 kemr \u00fear, at \u00c1kidrap Sigmund me\u00f0 \u00feeim h\u00e6tti, at hann h\u00f6ggr undanhonum b\u00e1\u00f0a f\u00e6tr. Ok eptir fall Sigmundar rei\u00f0istH\u00e1lfdan \u00e1kafliga, sv\u00e1 at hann drepr alla menn af \u00c1ka,en handtekr hann sj\u00e1lfan ok skerr af honum nefit okstakk b\u00e6\u00f0i augun \u00f3r honum ok skerr af honum b\u00e6\u00f0ieyrun ok geldir hann. S\u00ed\u00f0an br\u00fdtr hann \u00ed honum b\u00e1\u00f0af\u00f3tleggina ok sn\u00fdr aptr t\u00e1num, en fram h\u00e6lunum, oksetr hann s\u00ed\u00f0an \u00e1 bak ok sn\u00fdr essi hans heimlei\u00f0is tilkonungshallar. H\u00e1lfdan var hv\u00e1rki m\u00f3\u00f0r n\u00e9 s\u00e1rr. Hannheygir \u00fe\u00e1 Sigmund ok ferr s\u00ed\u00f0an til skipa ok segirm\u00f6nnum, hvat \u00ed hafi gerzt me\u00f0 \u00feeim \u00c1ka, en \u00feeirl\u00e9tu vel yfir.H\u00e1lfdan siglir n\u00fa me\u00f0 tuttugu skip af Englandi okdreka sinn um fram. Hann kemr til Hla\u00f0eyja, ok fagnarHla\u00f0ger\u00f0r honum vel ok gaf honum tuttugu skipme\u00f0 m\u00f6nnum ok f\u00e9. H\u00e1lfdan \u00feakkar henni \u00feessa gj\u00f6f.N\u00fa skal segja fr\u00e1 \u00c1ka, at hann kemr heim ok rembistekki alll\u00edtit, ok sj\u00e1 konungsmenn hann ok segja konungi,at hann er heim kominn. Konungr s\u00e9r n\u00fa \u00c1ka,hversu hann er \u00fatleikinn. Rekr konungr hann \u00ed burt,ok kemr \u00c1ki ekki s\u00ed\u00f0an vi\u00f0 \u00feessa s\u00f6gu."}}