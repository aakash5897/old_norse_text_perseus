{"originalTitle": "Egils_Saga_Einhenda_Ok_\u00c1smundar_Berserkjabana_Chapter_13", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Egils_Saga_Einhenda_Ok_\u00c1smundar_Berserkjabana_Chapter_13", "text": {"0": "N\u00fa f\u00f3r ek \u00ed undirheima, ok fann ek Snj\u00e1 konung,ok gaf ek honum sex tigi hafra ok pund gulls ok keyptaek sv\u00e1 hornit, en drottningu hans var b\u00fainn eitrdrykkr\u00ed t\u00f3lf tunna bikar, ok drakk ek \u00feat fyrir hennar skyld,ok hefi ek s\u00ed\u00f0an haft nokkurn l\u00edtinn brj\u00f3stsvi\u00f0a. \u00dea\u00f0anf\u00f3r ek \u00ed L\u00fak\u00e1nusfjall. \u00dear fann ek \u00ferj\u00e1r konur, ef sv\u00e1skyldi kalla, \u00fev\u00ed at ek var barn hj\u00e1 \u00feeim at vexti. \u00de\u00e6rh\u00f6f\u00f0u taflit at geyma. Ek gat n\u00e1t \u00fev\u00ed h\u00e1lfu fr\u00e1 \u00feeim,en \u00fe\u00e6r s\u00f6knu\u00f0u ok fundu mik ok b\u00e1\u00f0u mik leggja aptrtaflit, en ek s\u00f6g\u00f0umst \u00feat eigi gera, ok ba\u00f0 ek eina \u00feeiraaf m\u00e9r taka ok leggja \u00fear undir taflit, en ek byr\u00f0i m\u00ednaaf gulli. \u00de\u00f3tti \u00feeim \u00feat ekki ofrefli. Hlj\u00f3p \u00fe\u00e1 ein \u00e1mik ok greip \u00ed mitt h\u00e1r ok reif af m\u00e9r \u00f6\u00f0rum meginreikar ok \u00fear me\u00f0 alla vangafilluna ok eyrat it vinstra.Var\u00f0 h\u00fan m\u00e9r har\u00f0t\u00e6k. Ek st\u00f3\u00f0 eigi fyrir, ok rak ekfingrna \u00ed augun \u00e1 henni, ok kr\u00e6kti ek \u00feau b\u00e6\u00f0i \u00f3rhenni. Snera ek henni \u00fe\u00e1 til sveiflu, ok festi h\u00fan f\u00f3tinn\u00ed bjargrifu, ok sleit ek hana \u00f3r augak\u00f6rlunum, okskildi sv\u00e1 me\u00f0 okkr. \u00d6nnur hlj\u00f3p n\u00fa at m\u00e9r ok rakhnefann \u00e1 nasir m\u00e9r ok braut \u00ed m\u00e9r nefit, ok \u00feykkir\u00feat nokkur l\u00edtil l\u00fdti \u00e1 m\u00e9r s\u00ed\u00f0an, ok \u00fear fylgdu me\u00f0\u00ferj\u00e1r tennrnar, en ek greip \u00ed brj\u00f3stin \u00e1 henni, ok reifek \u00feau b\u00e6\u00f0i af henni ni\u00f0r at bringuteinum. \u00dear fylgdiok me\u00f0 mag\u00e1llinn ok i\u00f0rin. \u00de\u00e1 hlj\u00f3p at m\u00e9r in \u00feri\u00f0ja,ok var s\u00fa minnst fyrir s\u00e9r. \u00c6tla\u00f0a ek at stinga \u00f3r henniaugun sem inni fyrri, en h\u00fan beit af m\u00e9r tv\u00e1 fingrna.L\u00e9k ek henni \u00fe\u00e1 h\u00e6lkr\u00f3k, ok fellr h\u00fan \u00e1 bak aptr. H\u00fanba\u00f0 mik \u00fe\u00e1 miskunnar, en ek sag\u00f0a, at h\u00fan fengi ekkil\u00edf, utan h\u00fan fengi m\u00e9r allt taflit, en h\u00fan dvaldi \u00featekki. L\u00e9t ek hana \u00fe\u00e1 upp standa, ok gaf h\u00fan m\u00e9r atskilna\u00f0i eitt gler, ok er \u00feat me\u00f0 \u00feeiri n\u00e1tt\u00faru, at hverr,sem \u00ed \u00feat l\u00edtr, m\u00e1 vera \u00feeim l\u00edkr, sem ek vil, en ef miklystir, \u00fe\u00e1 m\u00e1 ek \u00feann ver\u00f0a l\u00e1ta blindan, sem \u00ed l\u00edtr.F\u00f3r ek n\u00fa ni\u00f0r \u00ed undirdj\u00fap at s\u00e6kja skikkjuna. Fannek \u00fe\u00e1 h\u00f6f\u00f0ingja myrkranna. En er hann s\u00e1 mik, m\u00e6ltihann til samfara vi\u00f0 mik. \u00de\u00f3tti m\u00e9r sem \u00feat mundi\u00d3\u00f0inn vera, \u00fev\u00ed at hann var eins\u00fdnn. Ba\u00f0 hann mik eigaskikkjuna, ef ek vilda \u00feat til vinna at s\u00e6kja hana \u00feangat,sem h\u00fan v\u00e6ri. Var \u00feangat at hlaupa yfir eitt mikitb\u00e1l. L\u00e1 ek fyrst hj\u00e1 \u00d3\u00f0ni, ok hlj\u00f3p ek s\u00ed\u00f0an yfir b\u00e1lit,ok fekk ek skikkjuna, ok er ek s\u00ed\u00f0an skinnlaus um allankroppinn. F\u00f3r ek vi\u00f0 sv\u00e1 b\u00fait heim aptr. Fann ek \u00feauHring ok Ingibj\u00f6rgu, ok f\u00e6r\u00f0a ek \u00feeim gripina, okskildu v\u00e9r eigi fyrr en ek s\u00f3r at hefna \u00feessa aldri. F\u00f3rek \u00fe\u00e1 heim eigi erendi fegin, ok skal ek muna \u00fe\u00e1 inagauzku mey, me\u00f0an ek m\u00e1 lifa, en fr\u00e1 sm\u00e1leikum \u00feeim,sem ek hefi \u00e1tt vi\u00f0 br\u00e6\u00f0r m\u00edna, mun ek s\u00ed\u00f0ar segja,e\u00f0a hvat l\u00ed\u00f0r n\u00fa grautnum, genta?\" \"Ek \u00e6tla, at hanns\u00e9 n\u00fa h\u00f3fliga heitr,\" sag\u00f0i h\u00fan. \"Ber hann hingat \u00fe\u00e1,\"sag\u00f0i kerling. S\u00ed\u00f0an luku \u00feau m\u00e1lt\u00ed\u00f0 sinni, ok var \u00feeimf\u00f3stbr\u00e6\u00f0rum fengin s\u00e6ng, ok sv\u00e1fu af um n\u00f3ttina."}}