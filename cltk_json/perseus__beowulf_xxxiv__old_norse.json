{"originalTitle": "Beowulf_Xxxiv", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Xxxiv", "text": {"0": "XXXIVS\u0113 \u00f0\u00e6s l\u0113odhryres  l\u0113an gemundeuferan d\u014dgrum,  \u0112adgilse wear\u00f0f\u0113asceaftum fr\u0113ond;  folce gest\u0113pteofer s\u01e3 s\u012bde  sunu \u014chteres,wigum ond w\u01e3pnum;  h\u0113 gewr\u00e6c sy\u00f0\u00f0ancealdum cears\u012b\u00f0um,  cyning ealdre bin\u0113at.Sw\u0101 h\u0113 n\u012b\u00f0a gehwane  genesen h\u00e6fde,sl\u012b\u00f0ra geslyhta,  sunu Ecg\u00f0\u012bowes,ellenweorca,  o\u00f0 \u00f0one \u0101nne d\u00e6g,\u00fe\u0113 h\u0113 wi\u00f0 \u00fe\u0101m wyrme  gewegan sceolde.Gew\u0101t \u00fe\u0101 twelfa sum  torne gebolgendryhten G\u0113ata  dracan sc\u0113awian;h\u00e6fde \u00fe\u0101 gefr\u016bnen,  hwanan s\u012bo f\u01e3h\u00f0 \u0101r\u0101s,bealon\u012b\u00f0 biorna;  him t\u014d bearme cw\u014dmm\u0101\u00f0\u00feumf\u00e6t m\u01e3re  \u00feurh \u00f0\u00e6s meldan hond.S\u0113 w\u00e6s on \u00f0\u0101m \u00f0r\u0113ate  \u00fereott\u0113o\u00f0a secg,s\u0113 \u00f0\u00e6s orleges  \u014dr onstealde,h\u00e6ft hygegi\u014dmor,  sceolde h\u0113an \u00f0ononwong w\u012bsian.  H\u0113 ofer willan g\u012bongt\u014d \u00f0\u00e6s \u00f0e h\u0113 eor\u00f0sele  \u0101nne wisse,hl\u01e3w under hr\u016bsan  holmwylme n\u0113h,\u0233\u00f0gewinne;  s\u0113 w\u00e6s innan fullwr\u01e3tta ond w\u012bra.  Weard unh\u012bore,gearo g\u016b\u00f0freca  goldm\u0101\u00f0mas h\u0113oldeald under eor\u00f0an;  n\u00e6s \u00fe\u00e6t \u0233\u00f0e c\u0113apt\u014d gegangenne  gumena \u01e3nigum.Ges\u00e6t \u00f0\u0101 on n\u00e6sse  n\u012b\u00f0heard cyning;\u00feenden h\u01e3lo \u0101b\u0113ad  heor\u00f0gen\u0113atum,goldwine G\u0113ata.  Him w\u00e6s ge\u014dmor sefa,w\u01e3fre ond w\u00e6lf\u016bs,  wyrd ungemete n\u0113ah,s\u0113 \u00f0one gomelan  gr\u0113tan sceolde,s\u0113cean s\u0101wle hord,  sundur ged\u01e3lanl\u012bf wi\u00f0 l\u012bce;  n\u014d \u00feon lange w\u00e6sfeorh \u00e6\u00feelinges  fl\u01e3sce bewunden.B\u012bowulf ma\u00feelade,  beam Ecg\u00f0\u0113owes:'Fela ic on giogo\u00f0e  g\u016b\u00f0r\u01e3sa gen\u00e6s,orleghw\u012bla;  ic \u00fe\u00e6t eall gemon.Ic w\u00e6s syfanwlntre,  \u00fe\u0101 mec sinca baldor,fr\u0113awine folca  \u00e6t m\u012bnum f\u00e6der genam;h\u0113old mec ond h\u00e6fde  Hr\u0113\u00f0el cyning,geaf m\u0113 sinc ond symbel,  sibbe gemunde;n\u00e6s ic him t\u014d l\u012bfe  l\u0101\u00f0ra \u014dwihtebeorn in burgum  \u00feonne his bearna hwylc,Herebeald ond H\u00e6\u00f0cyn  o\u00f0\u00f0e Hygel\u0101c m\u012bn.W\u00e6s \u00fe\u0101m yldestan  unged\u0113fem\u01e3ges d\u01e3dum  mor\u00feorbed str\u00ead,sy\u00f0\u00f0an hyne H\u00e6\u00f0cyn  of hornbogan,his fr\u0113awine  fl\u0101ne geswencte,miste mercelses  ond his m\u01e3g ofsc\u0113t,br\u014d\u00f0or \u014d\u00f0erne  bl\u014ddigan g\u0101re.\u00fe\u00e6t w\u00e6s feohl\u0113as gefeoht,  fyrenum gesyngad,hre\u00f0re hygem\u0113\u00f0e;  sceolde hw\u00e6\u00f0re sw\u0101 \u00fe\u0113ah\u00e6\u00f0eling unwrecen  ealdres linnan.Sw\u0101 bi\u00f0 ge\u014dmorl\u012bc  gomelum ceorlet\u014d geb\u012bdanne,  \u00fe\u00e6t his byre r\u012bdegiong on galgan;  \u00feonne h\u0113 gyd wrece,s\u0101rigne sang,  \u00feonne his sunu hanga\u00f0hrefne t\u014d hr\u014d\u00f0re,  ond h\u0113 him helpe ne m\u00e6geald ond infr\u014dd  \u01e3nige gefremman.Symble bi\u00f0 gemyndgad  morna gehwylceeaforan ellors\u012b\u00f0;  \u014d\u00f0res ne g\u0233me\u00f0t\u014d geb\u012bdanne  burgum in innanyrfeweardas,  \u00feonne se \u0101n hafa\u00f0\u00feurh d\u0113a\u00f0es n\u0233d  d\u01e3da gefondad.Gesyh\u00f0 sorhcearig  on his suna b\u016brew\u012bnsele w\u0113stne,  windge rester\u0113te berofene,--  r\u012bdend swefa\u00f0,h\u00e6le\u00f0 in ho\u00f0man;  nis \u00fe\u01e3r hearpan sw\u0113g,gomen in geardum,  swylce \u00f0\u01e3r i\u016b w\u01e3ron."}}