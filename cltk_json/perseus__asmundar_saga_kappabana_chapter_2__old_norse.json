{"originalTitle": "\u00c1smundar_Saga_Kappabana_Chapter_2", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00c1smundar_Saga_Kappabana_Chapter_2", "text": {"0": "Helgi h\u00e9t konungr \u00e1g\u00e6tr. Hann var herma\u00f0r mikill.Helgi f\u00f3r me\u00f0 herskipum \u00e1 fund Bu\u00f0la konungs okger\u00f0i honum or\u00f0sending, at hann mundi \u00fear fri\u00f0ma\u00f0rvera, ok kve\u00f0st vilja kannast vi\u00f0 hann ok \u00feiggja at honumveizlu. Konungr t\u00f3k \u00fev\u00ed vel. Helgi konungr gekkupp til hallar ok fekk \u00fear g\u00f3\u00f0ar vi\u00f0t\u00f6kur. Hildibrandrh\u00e9t fa\u00f0ir Helga konungs, er r\u00e9\u00f0 fyrir H\u00fanalandi. Helgikonungr m\u00e6lti \u00fe\u00e1: \"Birta mun ek minn vilja til y\u00f0arme\u00f0 tilm\u00e6li r\u00e1\u00f0ahags vi\u00f0 d\u00f3ttur y\u00f0ra. M\u00e1 ek sj\u00e1 hv\u00e1rttveggjaat \u00feessu s\u00e6md, mik til landvarnar vi\u00f0 y\u00f0r, enr\u00edki y\u00f0art til m\u00f3ts.\" Bu\u00f0li konungr segir: \"Ek vil y\u00f0ruerendi vel svara me\u00f0 samhuga hennar vi\u00f0 oss.\" Ok s\u00ed\u00f0anvar \u00feetta m\u00e1l k\u00e6rt vi\u00f0 hana, en h\u00fan geldr til sam\u00feykkivilja f\u00f6\u00f0ur s\u00edns, ok er n\u00fa aukin veizlan eptirt\u00edginna manna si\u00f0, ok f\u00e6r Helgi konungr Hildar, d\u00f3tturBu\u00f0la konungs, ok s\u00ed\u00f0an v\u00e1ru \u00feeir m\u00e1gar samhuga, okvar Bu\u00f0la konungi mikit traust at Helga konungi.\u00deau Hildr \u00e1ttu son, er Hildibrandr h\u00e9t, er mannavar v\u00e6nstr, ok \u00feegar er hann dr\u00f3st \u00e1 f\u00e6tr, \u00fe\u00e1 m\u00e6ltiHelgi konungr, fa\u00f0ir hans: \"\u00deinn f\u00f3strfa\u00f0ir skal veraHildibrandr inn r\u00edki, fa\u00f0ir minn, \u00ed H\u00fanalandi, ok er\u00fe\u00e1 v\u00e6nst, at \u00fe\u00edn forl\u00f6g ver\u00f0i m\u00e1tuligust.\" Helgi konungrsendi n\u00fa \u00feangat sveininn. Hildibradr konungrt\u00f3k \u00e1g\u00e6tliga vi\u00f0 honum ok kve\u00f0st v\u00e6nta, at \u00fear mundiupp f\u00e6\u00f0ast einn kappi. Eptir \u00feat f\u00f3r Helgi konungr \u00edherna\u00f0, en Bu\u00f0li konungr ger\u00f0ist gamall l\u00f6ndum atst\u00fdra."}}