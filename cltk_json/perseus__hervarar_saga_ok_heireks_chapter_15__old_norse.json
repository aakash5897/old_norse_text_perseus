{"originalTitle": "Hervarar_Saga_Ok_Hei\u00f0reks_Chapter_15", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hervarar_Saga_Ok_Hei\u00f0reks_Chapter_15", "text": {"0": "Angant\u00fdr var lengi konungr \u00ed Rei\u00f0gotalandi. Hannvar r\u00edkr ok herma\u00f0r mikill, ok eru fr\u00e1 honum komnarkonunga \u00e6ttir. Sonr hans var Hei\u00f0rekr \u00falfhamr, ers\u00ed\u00f0an var lengi konungr \u00ed Rei\u00f0gotalandi. Hann \u00e1ttid\u00f3ttur, er Hildr h\u00e9t. H\u00fan var m\u00f3\u00f0ir H\u00e1lfdanar snjalla,f\u00f6\u00f0ur \u00cdvars ins v\u00ed\u00f0fa\u00f0ma. \u00cdvarr inn v\u00ed\u00f0fa\u00f0mi kom me\u00f0her sinn \u00ed Sv\u00edaveldi, sem segir \u00ed konunga s\u00f6gum, enIngjaldr konungr inn illr\u00e1\u00f0i hr\u00e6ddist her hans okbrenndi sik sj\u00e1lfr inni me\u00f0 allri hir\u00f0 sinni \u00e1 \u00feeim b\u00e6,er \u00e1 R\u00e6ningi heitir. \u00cdvarr inn v\u00ed\u00f0fa\u00f0mi lag\u00f0i \u00fe\u00e1 undirsik allt Sv\u00edaveldi. Hann vann ok Danaveldi ok K\u00farland,Saxland ok Eistland ok \u00f6ll austrr\u00edki allt til Gar\u00f0ar\u00edkis.Hann r\u00e9\u00f0 ok vestra Saxlandi ok vann hlut Englands;\u00feat er kallat Nor\u00f0umbraland. \u00cdvarr lag\u00f0i \u00fe\u00e1undir sik allt Danaveldi, ok s\u00ed\u00f0an setti hann \u00fear yfirValdar konung ok gifti honum \u00c1lfhildi, d\u00f3ttur s\u00edna.\u00deeira sonr var Haraldr hildit\u00f6nn ok Randv\u00e9r, er fell\u00ed Englandi. En Valdarr anda\u00f0ist \u00ed Danm\u00f6rk; t\u00f3k \u00fe\u00e1Randv\u00e9r Danar\u00edki ok ger\u00f0ist konungr yfir. En Haraldrhildit\u00f6nn l\u00e9t gefa s\u00e9r konungsnafn \u00ed Gautlandi, oks\u00ed\u00f0an lag\u00f0i hann undir sik \u00f6ll framar nefnd r\u00edki, er\u00cdvarr konungr inn v\u00ed\u00f0fa\u00f0mi haf\u00f0i \u00e1tt. Randv\u00e9r konungrfekk \u00c1su, d\u00f3ttur Haralds konungs ins granrau\u00f0anor\u00f0an \u00f3r Noregi. Sonr \u00feeira var Sigur\u00f0r hringr.Randv\u00e9r konungr var\u00f0 br\u00e1\u00f0dau\u00f0r, en Sigur\u00f0r hringrt\u00f3k konungd\u00f3m \u00ed Danm\u00f6rk. Hann bar\u00f0ist vi\u00f0 Haraldkonung hildit\u00f6nn \u00e1 Br\u00e1velli \u00ed eystra Gautlandi, ok \u00fearfell Haraldr konungr ok mikill fj\u00f6ldi li\u00f0s me\u00f0 honum.\u00deessar orrostur hafa \u00ed fornum s\u00f6gum fr\u00e6gastarverit ok mest mannfall or\u00f0it ok s\u00fa, er Angant\u00fdr okhans br\u00f3\u00f0ir b\u00f6r\u00f0ust \u00e1 D\u00fanhei\u00f0i. Sigur\u00f0r konungrhringr r\u00e9\u00f0 Danar\u00edki til dau\u00f0adags, en eptir hann Ragnarrkonungr lo\u00f0br\u00f3k, sonr hans.Sonr Haralds hilditannar h\u00e9t Eysteinn inn illr\u00e1\u00f0i.Hann t\u00f3k Sv\u00edar\u00edki eptir f\u00f6\u00f0ur sinn ok r\u00e9\u00f0 \u00fev\u00ed, \u00fear tiler synir Ragnars konungs felldu hann, sv\u00e1 sem segir\u00ed hans s\u00f6gu. \u00deeir synir Ragnars konungs l\u00f6g\u00f0u \u00fe\u00e1 undirsik Sv\u00edaveldi, en eptir dau\u00f0a Ragnars konungs t\u00f3kBj\u00f6rn, sonr hans, j\u00e1rns\u00ed\u00f0a Sv\u00edaveldi, en Sigur\u00f0r Danaveldi,Hv\u00edtserkr Austrr\u00edki, \u00cdvarr inn beinlausi England.Synir Bjarnar j\u00e1rns\u00ed\u00f0u v\u00e1ru \u00feeir Eir\u00edkr ok Refill.Hann var herkonungr ok s\u00e6konungr, en Eir\u00edkr konungrr\u00e9\u00f0 Sv\u00edar\u00edki eptir f\u00f6\u00f0ur sinn ok lif\u00f0i litla hr\u00ed\u00f0.\u00de\u00e1 t\u00f3k r\u00edkit Eir\u00edkr, sonr Refils; hann var mikill herma\u00f0rok allr\u00edkr konungr. Eir\u00edks synir, Bjarnar sonar,v\u00e1ru \u00feeir \u00d6nundr uppsali ok Bj\u00f6rn konungr. \u00de\u00e1 komSv\u00edar\u00edki enn \u00ed br\u00e6\u00f0ra skipti; \u00feeir t\u00f3ku r\u00edki eptir Eir\u00edkRefilsson. Bj\u00f6rn konungr efldi \u00feann b\u00e6, er at Haugiheitir; hann var kalla\u00f0r Bj\u00f6rn at Haugi. Me\u00f0 honumvar Bragi sk\u00e1ld. Eir\u00edkr h\u00e9t sonr \u00d6nundar konungs, err\u00edki t\u00f3k eptir f\u00f6\u00f0ur sinn at Upps\u00f6lum; hann var r\u00edkrkonungr. \u00c1 hans d\u00f6gum h\u00f3fst til r\u00edkis \u00ed Noregi Haraldrh\u00e1rfagri, er fyrstr kom einvaldi \u00ed Noreg sinna \u00e6ttmanna.Bj\u00f6rn h\u00e9t sonr Eir\u00edks konungs at Upps\u00f6lum;hann t\u00f3k r\u00edki eptir f\u00f6\u00f0ur sinn ok r\u00e9\u00f0 lengi. SynirBjarnar v\u00e1ru \u00feeir Eir\u00edkr inn sigrs\u00e6li ok \u00d3l\u00e1fr; \u00feeirt\u00f3ku r\u00edki eptir f\u00f6\u00f0ur sinn ok konungd\u00f3m. \u00d3l\u00e1fr varfa\u00f0ir Styrbjarnar ins sterka. \u00c1 \u00feeira d\u00f6gum anda\u00f0istHaraldr konungr inn h\u00e1rfagri. Styrbj\u00f6rn bar\u00f0ist vi\u00f0Eir\u00edk konung, f\u00f6\u00f0urbr\u00f3\u00f0ur sinn, \u00e1 F\u00fdrisv\u00f6llum, ok \u00fearfell Styrbj\u00f6rn. S\u00ed\u00f0an r\u00e9\u00f0 Eir\u00edkr Sv\u00edar\u00edki til dau\u00f0adags.Hann \u00e1tti Sigr\u00ed\u00f0i ina st\u00f3rr\u00e1\u00f0u. \u00d3l\u00e1fr h\u00e9t sonr \u00feeira, ertil konungs var tekinn \u00ed Sv\u00ed\u00fej\u00f3\u00f0 eptir Eir\u00edk konung.Hann var \u00fe\u00e1 barn, ok b\u00e1ru Sv\u00edar hann eptir s\u00e9r; \u00fev\u00edk\u00f6llu\u00f0u \u00feeir hann skautkonung, en s\u00ed\u00f0an \u00d3l\u00e1f s\u00e6nska.Hann var lengi konungr ok r\u00edkr. Hann t\u00f3k fyrst kristniSv\u00edakonunga, ok um hans daga var Sv\u00ed\u00fej\u00f3\u00f0 k\u00f6llu\u00f0kristin. \u00d6nundr h\u00e9t sonr \u00d3l\u00e1fs konungs s\u00e6nska, erkonungd\u00f3m t\u00f3k eptir hann ok var\u00f0 s\u00f3ttdau\u00f0r. \u00c1 hansd\u00f6gum fell \u00d3l\u00e1fr konungr inn helgi \u00e1 Stiklast\u00f6\u00f0um.Eymundr h\u00e9t annarr sonr \u00d3l\u00e1fs s\u00e6nska, er konungd\u00f3mt\u00f3k eptir br\u00f3\u00f0ur sinn. Um hans daga heldu Sv\u00edar illakristnina. Eymundr var litla hr\u00ed\u00f0 konungr."}}