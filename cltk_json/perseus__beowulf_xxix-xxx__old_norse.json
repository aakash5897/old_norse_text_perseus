{"originalTitle": "Beowulf_Xxix-Xxx", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Xxix-Xxx", "text": {"0": "XXIX-XXXo\u00f0 \u00f0\u00e6t h\u012be forl\u01e3ddan  t\u014d \u00f0\u0101m lindplegansw\u01e3se ges\u012b\u00f0as  ond hyra sylfra feorh.\u00feonne cwi\u00f0 \u00e6t b\u0113ore  s\u0113 \u00f0e b\u0113ah gesyh\u00f0,eald \u00e6scwiga,  s\u0113 \u00f0e eall gem(an),g\u0101rcwealm gumena  -- him bi\u00f0 grim sefa --,onginne\u00f0 ge\u014dmorm\u014dd  geong(um) cempan\u00feurh hre\u00f0ra gehygd  higes cunnian,w\u012bgbealu weccean,  ond \u00fe\u00e6t word \u0101cwy\u00f0:\"Meaht \u00f0\u016b, m\u012bn wine,  m\u0113ce gecn\u0101wan,\u00feone \u00fe\u012bn f\u00e6der  t\u014d gefeohte b\u00e6runder heregr\u012bman  hindeman s\u012b\u00f0e,d\u0233re \u012bren,  \u00fe\u01e3r hyne Dene sl\u014dgon,w\u0113oldon w\u00e6lst\u014dwe,  sy\u00f0\u00f0an Wi\u00f0ergyld l\u00e6g,\u00e6fter h\u00e6le\u00fea hryre,  hwate Scyldungas ?N\u016b h\u0113r \u00fe\u0101ra banena  byre n\u0101thwylcesfr\u00e6twum hr\u0113mig  on flet gea\u00f0,mor\u00f0res gylpe\u00f0,  ond \u00feone m\u0101\u00f0\u00feum byre\u00f0,\u00feone \u00fee \u00f0\u016b mid rihte  r\u01e3an sceoldest.'\"Mana\u00f0 sw\u0101 ond myndga\u00f0  m\u01e3la gehwylces\u0101rum wordum,  o\u00f0 \u00f0\u00e6ts\u01e3t cyme\u00f0,\u00fe\u00e6t se f\u01e3mnan \u00feegn  fore f\u00e6der d\u01e3dum\u00e6fter billes bite  bl\u014ddf\u0101g swefe\u00f0,ealdres scyldig;  him se \u014d\u00f0er \u00feonanlosa\u00f0 (li)figende,  con him land geare.\u00feonne b\u012bo\u00f0 (\u0101b)rocene  on b\u0101 healfe\u0101\u00f0sweord eorla;  (sy\u00f0\uff09\u00f0an Ingeldewealla\u00f0 w\u00e6ln\u012b\u00f0as,  ond him w\u012bflufan\u00e6fter cearw\u00e6lmum  c\u014dlran weor\u00f0a\u00f0.\u00fe\u0233 ic Hea\u00f0o-Bear[d]na  hyldo ne telge,dryhtsibbe d\u01e3l  Denum unf\u01e3cne,fi\u0113ondscipe f\u00e6stne.  Ic sceal for\u00f0 sprecang\u0113n ymbe Grendel,  \u00fe\u00e6t \u00f0\u016b geare cunne,sinces brytta,  t\u014d hwan sy\u00f0\u00f0an wear\u00f0hondr\u01e3s h\u00e6le\u00f0a.  Sy\u00f0\u00f0an heofones gimgl\u0101d ofer grundas,  g\u01e3st yrre cw\u014dm,eatol \u01e3fengrom  \u016bser n\u0113osan,\u00f0\u01e3r w\u0113 gesunde  s\u00e6l weardodon.\u00fe\u01e3r w\u00e6s Hondsci\u014d  hild ons\u01e3ge,feorhbealu f\u01e3gum;  h\u0113 fyrmest l\u00e6g,gyrded cempa;  him Grendel wear\u00f0,m\u01e3rum magu\u00feegne  t\u014d m\u016b\u00f0bonan,l\u0113ofes mannes  l\u012bc eall forswealg.N\u014d \u00f0\u0233 \u01e3r \u016bt \u00f0\u0101 g\u0113h  \u012bdelhendebona bl\u014ddigt\u014d\u00f0,  bealewa gemyndig,of \u00f0\u0101m goldsele  gongan wolde;ac h\u0113 m\u00e6gnes r\u014df  m\u012bn costode,gr\u0101pode gearofolm.  Gl\u014df hangodes\u012bd ond syll\u012bc,  searobendum f\u00e6st;s\u012bo w\u00e6s or\u00f0oncum  eall, gegyrwedd\u0113ofles cr\u00e6ftum  ond dracan fellum.H\u0113 mec \u00fe\u01e3r on innan  unsynnigne,d\u012bor d\u01e3dfruma  ged\u014dn woldemanigra sumne;  hyt ne mihte sw\u0101,sy\u00f0\u00f0an ic on yrre  uppriht \u0101st\u014dd.T\u014d lang ys t\u014d reccenne,  h\u016b i(c \u00f0\uff09\u0101m l\u0113odscea\u00f0anyfla gehwylces  ondl\u0113an forgeald;\u00fe\u01e3r ic, \u00fe\u0113oden m\u012bn,  \u00fe\u012bne l\u0113odeweor\u00f0ode weorcum.  H\u0113 on weg losade,l\u0233tle hw\u012ble  l\u012bfwynna br(\u0113a)c;hw\u00e6\u00fere him s\u012bo sw\u012b\u00f0re  swa\u00f0e weardadehand on Hiorte,  ond h\u0113 h\u0113an \u00f0onan,m\u014ddes ge\u014dmor  meregrund gef\u0113oll.M\u0113 \u00feone w\u00e6lr\u01e3s  wine Scildungaf\u01e3ttan golde  fela l\u0113anode,manegum m\u0101\u00f0mum,  sy\u00f0\u00f0an mergen c\u014dm,ond w\u0113 t\u014d symble  geseten h\u00e6fdon.\u00fe\u01e3r w\u00e6s gidd ond gl\u0113o;  gomela Scilding,felafricgende  feorran rehtehw\u012blum hilded\u0113or  hearpan wynne,gomenwudu gr\u0113tte,  hw\u012blum gyd \u0101wr\u00e6cs\u014d\u00f0 ond s\u0101rl\u012bc,  hw\u012blum syll\u012bc spellrehte \u00e6fter rihte  r\u016bmheort cyning;hw\u012blum eft ongan  eldo gebunden,gomel g\u016b\u00f0wiga  giogu\u00f0e cw\u012b\u00f0an,hildestrengo;  hre\u00f0er inne w\u0113oll,\u00feonne h\u0113 wintrum fr\u014dd  worn gemunde.Sw\u0101 w\u0113 \u00fe\u01e3r inne  andlangne d\u00e6gn\u012bode n\u0101man,  o\u00f0 \u00f0\u00e6t niht becw\u014dm\u014d\u00f0er t\u014d yldum.  \u00fe\u0101 w\u00e6s eft hra\u00f0egearo gyrnwr\u00e6ce  Grendeles m\u014ddor,s\u012b\u00f0ode sorhfull;  sunu d\u0113a\u00f0 fornam,w\u012bghete Wedra.  W\u012bf unh\u0233rehyre beam gewr\u00e6c,  beorn \u0101cwealdeellenl\u012bce;  \u00fe\u01e3r w\u00e6s \u00c6schere,fr\u014ddan fyrnwitan  feorh \u016b\u00f0genge.N\u014d\u00f0er h\u0233 hine ne m\u014dston,  sy\u00f0\u00f0an mergen cw\u014dm,d\u0113a\u00f0w\u0113rigne  Denia l\u0113odebronde forb\u00e6rnan,  n\u0113 on b\u0113l hladan,l\u0113ofne mannan;  h\u012bo \u00fe\u00e6t l\u012bc \u00e6tb\u00e6rf\u0113ondes f\u00e6\u00f0(mum  un)der firgenstr\u0113am.\u00fe\u00e6t w\u00e6s Hr\u014d\u00f0g\u0101re  hr\u0113owa tornost\u00fe\u0101ra \u00fee l\u0113odfruman  lange beg\u0113ate.\u00fe\u0101 se \u00f0\u0113oden mec  \u00f0ine l\u012bfehealsode hr\u0113ohm\u014dd,  \u00fe\u00e6t ic on holma ge\u00feringeorlscipe efnde,  ealdre gen\u0113\u00f0de,m\u01e3r\u00f0o fremede;  h\u0113 m\u0113 m\u0113de geh\u0113t.Ic \u00f0\u0101 \u00f0\u00e6s w\u00e6lmes,  \u00fee is w\u012bde c\u016b\u00f0,grimnne gryrel\u012bcne  grundhyrde fond.\u00fe\u01e3r unc hw\u012ble w\u00e6s  hand gem\u01e3ne;holm heolfre w\u0113oll,  ond ic h\u0113afde becearfin \u00f0\u0101m [g\u016b\u00f0]sele  Grendeles m\u014ddor\u0113acnum ecgum;  uns\u014dfte \u00feonanfeorh o\u00f0ferede;  n\u00e6s ic f\u01e3ge \u00fe\u0101 g\u0233t;ac m\u0113 eorla hl\u0113o  eft gesealdem\u0101\u00f0ma menigeo,  maga Healfdenes."}}