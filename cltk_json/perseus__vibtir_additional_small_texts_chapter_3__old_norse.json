{"originalTitle": "Vi\u00f0b\u00e6tir_(Additional_Small_Texts)_Chapter_3", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Vi\u00f0b\u00e6tir_(Additional_Small_Texts)_Chapter_3", "text": {"0": "At li\u00f0num \u00ferem vetrum, \u00fe\u00e1 er Eirekr haf\u00f0i numit sl\u00edkanfr\u00f3\u00f0leik ok margan annan, \u00fe\u00e1 f\u00f3ru \u00feeir me\u00f0 li\u00f0 sitt til S\u00fdrlandsok h\u00f6f\u00f0u innsigli Grikkja konungs, en eptir \u00feat fara\u00feeir \u00fdmist \u00e1 skipum e\u00f0a hestum, en gengu \u00fe\u00f3 optast, fara sv\u00e1nokkura vetr til \u00feess, at \u00feeir koma til ins yzta Ind\u00edalands. Enhvar sem \u00feeir koma \u00e1 \u00f3kunnig l\u00f6nd, \u00fe\u00e1 var vi\u00f0 \u00feeim vel tekit,ok allr l\u00fd\u00f0r greiddi fer\u00f0 \u00feeira, \u00fev\u00ed at \u00feeir h\u00f6f\u00f0u me\u00f0 s\u00e9r br\u00e9fok innsigli Grikkja konungs ok patriarche \u00f3r Miklagar\u00f0i, ritat\u00e1 allar tungur \u00feeira \u00fej\u00f3\u00f0a, sem v\u00e1n var, at \u00feeir mundi komatil. \u00deat var ok sagt, hverir \u00feeir v\u00e1ru e\u00f0a hvert \u00feeir \u00e6tla\u00f0i atfara, ok s\u00fdndist \u00ed \u00fev\u00ed, hversu mikil gu\u00f0s gifta \u00feeim fylgdi okhverr gu\u00f0s vinr Grikkja konungr var, at hvar sem hans br\u00e9fs\u00e1st, \u00fe\u00e1 skyldi \u00feeim s\u00e6mdir veita, en hvergi grand gera, \u00fev\u00edat gu\u00f0s miskunn hl\u00edf\u00f0i \u00feeim Eireki ok hans f\u00f6runautum, okg\u00e6fa Grikkja konungs sk\u00fdldi \u00feeim mj\u00f6k af spakligum r\u00e1\u00f0umhans vi\u00f0 erfi\u00f0i lei\u00f0arinnar.En er \u00feeir h\u00f6f\u00f0u sv\u00e1 lengi farit um heru\u00f0 Ind\u00edalands fj\u00f3rarm\u00edlur ins fimmta tigar, \u00fe\u00e1 koma \u00feeir um s\u00ed\u00f0ir til myrkvahera\u00f0a, \u00feeira sem jafngl\u00f6ggt s\u00e1 stj\u00f6rnu um daga sem n\u00e6tr.V\u00ed\u00f0a \u00fear \u00e1 landi fundu \u00feeir gullstaup mikil. \u00dear litu \u00feeir okm\u00f6rg undr \u00e1 \u00fev\u00ed landi, en er \u00feeir h\u00f6f\u00f0u lengi gengit \u00feykkvask\u00f3ga ok undarliga h\u00e1va, \u00fe\u00e1 koma \u00feeir um s\u00ed\u00f0ir fram \u00f3rm\u00f6rkinni. \u00de\u00e1 t\u00f3k at l\u00fdsa ok lj\u00f3st at gera ok litu fyrir s\u00e9r \u00e1mikla. \u00c1 henni var steinbogi. \u00d6\u00f0rum megin \u00e1rinnar s\u00e1 \u00feeirland fagrt me\u00f0 miklum bl\u00f3ma ok gn\u00f3tt hunangs ok kenndu\u00fea\u00f0an s\u00e6tan ilm. \u00deangat var bjart at l\u00edta. Enga s\u00e1 \u00feeir \u00fear h\u00e6\u00f0n\u00e9 h\u00f3l n\u00e9 fjall \u00e1 \u00fev\u00ed landi. \u00deat skilr Eirekr, at \u00e1 s\u00fa mun skilja\u00feessi l\u00f6nd at fr\u00e1s\u00f6gn Grikkja konungs. \u00deat kom honum \u00edhug, at \u00e1 s\u00fa mundi falla \u00f3r Paradiso ok heita Phison. En er\u00feeir dr\u00f3gust at steinboganum, \u00fe\u00e1 s\u00e1 \u00feeir, at dreki \u00f3gurligrl\u00e1 \u00e1 honum ok gapti munninum, ok \u00fe\u00f3tti \u00feeim hann g\u00edfrligal\u00e1ta. \u00de\u00e1 sneri Eirekr \u00fear til ok \u00e6tla\u00f0i nokkurs konar yfir \u00e1naat komast. En er Eirekr danski s\u00e1 \u00feetta, \u00fe\u00e1 banna\u00f0i hannnafna s\u00ednum at fara ok kva\u00f0 drekann mundu svelgja hann\u00feegar. Eirekr inn norr\u00e6ni sag\u00f0ist eigi \u00f3ttast mundu drekann,\"ok eigi skal hann hefta fer\u00f0 m\u00edna.\" Eirekr danski m\u00e6lti:\"Ek bi\u00f0 \u00feik, inn bezti vin, at \u00fe\u00fa sel \u00feik eigi til dau\u00f0a, heldrfar \u00fe\u00fa aptr me\u00f0 oss, \u00fev\u00ed at \u00fe\u00fa munt \u00feegar deyja, at \u00fe\u00fa st\u00edgrfram.\" Eirekr kve\u00f0st eigi mundu aptr hverfa, ok m\u00e6ltu hv\u00e1rir\u00fe\u00e1 vel fyrir \u00f6\u00f0rum. N\u00fa breg\u00f0r Eirekr norr\u00e6ni sver\u00f0i ok heldr\u00e1 \u00fev\u00ed inni h\u00e6gri hendi, en tekr inni vinstri \u00ed h\u00f6nd f\u00f6runauts\u00ednum einum. \u00deeir r\u00e1\u00f0a til ok hlaupa \u00ed munn drekanum, oks\u00fdndist Eireki danska sem drekinn sylgi \u00fe\u00e1 b\u00e1\u00f0a. Sn\u00fdr hannn\u00fa aptr me\u00f0 s\u00ednum f\u00f6runautum ina s\u00f6mu lei\u00f0, ok eptir margavetr li\u00f0na kemr hann til sinna \u00e1ttjar\u00f0a. Sag\u00f0i s\u00ed\u00f0an, hvat hannl\u00e9zt s\u00ed\u00f0ast s\u00e9t hafa til Eireks norr\u00e6na. N\u00fa ver\u00f0r \u00feessi ma\u00f0rfr\u00e6gr af fer\u00f0 sinni, ok \u00fe\u00f3tti inn mesti rausnarma\u00f0r, ok l\u00fdkr\u00fear fr\u00e1 honum at segja."}}