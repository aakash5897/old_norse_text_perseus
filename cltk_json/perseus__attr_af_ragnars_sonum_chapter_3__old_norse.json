{"originalTitle": "\u00de\u00e1ttr_Af_Ragnars_Sonum_Chapter_3", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00de\u00e1ttr_Af_Ragnars_Sonum_Chapter_3", "text": {"0": "\u00cd \u00feann t\u00edma r\u00e9\u00f0 s\u00e1 konungr fyrir Nor\u00f0humbrulandi,er Ella h\u00e9t. Ok er hann spyrr, at herr er kominn \u00edr\u00edki hans, \u00fe\u00e1 safnar hann miklu li\u00f0i ok ferr m\u00f3ti honumme\u00f0 \u00f3v\u00edgan her, ok ver\u00f0r \u00fear orrosta mikil ok h\u00f6r\u00f0.Ragnarr konungr var yzt \u00ed silkihj\u00fap \u00feeim, er \u00c1slauggaf honum at skilna\u00f0i. En \u00fev\u00ed at landherrinn varmikill, sv\u00e1 at ekki m\u00e1tti vi\u00f0 haldast, \u00fe\u00e1 fell n\u00e1liga alltf\u00f3lk hans, en hann gekk sj\u00e1lfr vel fj\u00f3rum sinnum \u00edgegnum fylking Ellu konungs, en ekki j\u00e1rn festi \u00e1 silkiskyrtuhans. Var\u00f0 hann um s\u00ed\u00f0ir handtekinn ok settr \u00edeinn ormgar\u00f0, ok vildu ormarnir ekki koma n\u00e6r honum.Ella konungr s\u00e1, at hann bitu eigi j\u00e1rn um daginn,er \u00feeir b\u00f6r\u00f0ust, ok n\u00fa vildu eigi ormarnir grandahonum. \u00de\u00e1 l\u00e9t hann fletta af honum kl\u00e6\u00f0i \u00feat, er hannhaf\u00f0i yzt haft um daginn, ok \u00feegar hengu ormarnir \u00e1honum alla vega, ok l\u00e9t hann \u00fear l\u00edf sitt me\u00f0 miklumhraustleik.Ok er synir Ragnars konungs spyrja \u00feessi t\u00ed\u00f0endi, \u00fe\u00e1fara \u00feeir vestr til Englands ok berjast vi\u00f0 Ellu konung.Ok af \u00fev\u00ed at \u00cdvarr vildi eigi berjast ok ekki hans f\u00f3lk,en landherrinn var drj\u00fagr, \u00fe\u00e1 fengu \u00feeir \u00f3sigr ok fl\u00fd\u00f0util skipa ok f\u00f3ru vi\u00f0 sv\u00e1 b\u00fait heim til Danmarkar.En \u00cdvarr var eptir \u00ed Englandi ok f\u00f3r \u00e1 fund Ellu konungsok beiddist af honum b\u00f3ta fyrir f\u00f6\u00f0ur sinn. Ok\u00fev\u00ed at Ella konungr s\u00e1, at \u00cdvarr vildi eigi berjast me\u00f0br\u00e6\u00f0rum s\u00ednum \u00ed m\u00f3ti honum, \u00fe\u00e1 \u00fe\u00f3tti honum tr\u00faligtat gera s\u00e6tt vi\u00f0 hann. \u00cdvarr ba\u00f0 konung gefa honumsv\u00e1 mikit af landi \u00ed f\u00f6\u00f0urgj\u00f6ld sem hann breiddiyfir ina mestu \u00f6ldungshu\u00f0, \u00fev\u00ed at hann segir s\u00e9r eigivel munu fritt at fara heim fyrir br\u00e6\u00f0rum s\u00ednum.Ellu \u00fe\u00f3tti \u00feetta eigi \u00f3tr\u00faligt, ok bundu \u00feeir me\u00f0\u00feessu s\u00e6tt s\u00edna. Tekr \u00cdvarr n\u00fa h\u00fa\u00f0ina hr\u00e1blauta okl\u00e6tr \u00feenja sem mest. Ok s\u00ed\u00f0an l\u00e6tr hann rista h\u00fa\u00f0ina\u00ed inn mj\u00f3vasta streng ok kl\u00fdfr s\u00ed\u00f0an s\u00e9r hv\u00e1rt, h\u00e1rhamok holdrosu. S\u00ed\u00f0an l\u00e6tr hann draga um einn sl\u00e9ttanv\u00f6ll ok marka \u00fear um utan grundv\u00f6ll. Hann reisir \u00fear\u00e1 sterka borgarveggi, ok er s\u00fa borg n\u00fa k\u00f6llu\u00f0 J\u00f3rv\u00edk.Hann vinga\u00f0ist vi\u00f0 allt landsf\u00f3lk ok mest vi\u00f0 h\u00f6f\u00f0ingja,ok sv\u00e1 kom, at allir h\u00f6f\u00f0ingjar h\u00e9tu honumtr\u00fana\u00f0i ok br\u00e6\u00f0rum hans. S\u00ed\u00f0an sendir hann bo\u00f0 tilbr\u00e6\u00f0ra sinna ok segir, at \u00fe\u00e1 er meiri v\u00e1n, at \u00feeir megihefna f\u00f6\u00f0ur s\u00edns, ef \u00feeir koma me\u00f0 her til Englands.Ok er \u00feeir spyrja \u00feat, bj\u00f3\u00f0a \u00feeir her \u00fat ok halda tilEnglands. Ok er \u00cdvarr ver\u00f0r \u00feess varr, ferr hann \u00feegar\u00e1 fund Ellu konungs ok segir, at hann vill eigi leynahann sl\u00edkum t\u00ed\u00f0endum, en segir, at hann m\u00e1 eigi berjastm\u00f3ti br\u00e6\u00f0rum s\u00ednum, en \u00fe\u00f3 vill hann fara \u00e1 fund\u00feeira ok leita um s\u00e6ttir. Konungr \u00feiggr \u00feetta. Kemr\u00cdvarr \u00e1 fund br\u00e6\u00f0ra sinna ok eggjar \u00fe\u00e1 at hefna f\u00f6\u00f0urs\u00edns ok ferr s\u00ed\u00f0an aptr til Ellu konungs ok segir, at\u00feeir eru sv\u00e1 \u00f3lmir ok \u00f3\u00f0ir, at \u00feeir vilja fyrir hvetvetnafram berjast. Konungi s\u00fdnist \u00feetta inn mestitr\u00faleiki, er \u00cdvarr ger\u00f0i. Ferr hann n\u00fa m\u00f3ti \u00feeim br\u00e6\u00f0rumme\u00f0 sinn herr. Ok er \u00feeir koma saman, \u00fe\u00e1 snerustmargir h\u00f6f\u00f0ingjar fr\u00e1 konunginum ok til \u00cdvars. Var\u00f0konungr \u00fe\u00e1 borinn ofrli\u00f0i, sv\u00e1 at mikill \u00feorri li\u00f0s hansfell, en sj\u00e1lfr var\u00f0 hann handtekinn. \u00cdvarr ok \u00feeirbr\u00e6\u00f0r minntust n\u00fa, hversu fa\u00f0ir \u00feeira var p\u00edndr. L\u00e9tu\u00feeir n\u00fa rista \u00f6rn \u00e1 baki Ellu ok skera s\u00ed\u00f0an rifin \u00f6llfr\u00e1 hrygginum me\u00f0 sver\u00f0i, sv\u00e1 at \u00fear v\u00e1ru lungun \u00fatdregin. Sv\u00e1 segir Sighvatr sk\u00e1ld \u00ed Kn\u00fatsdr\u00e1pu:\"Ok Ellu bakat l\u00e9t hinns sat\u00cdvarr araJ\u00f3rv\u00edk skorit.\"Eptir \u00feessa orrostu ger\u00f0ist \u00cdvarr konungr yfir \u00feeimhluta Englands, sem hans fr\u00e6ndr h\u00f6f\u00f0u fyrri \u00e1tt. Hann\u00e1tti \u00fe\u00e1 tv\u00e1 br\u00e6\u00f0r frilluborna, en annarr h\u00e9t Yngvarr,en annarr H\u00fast\u00f3. \u00deeir p\u00ednu\u00f0u J\u00e1tmund konung innhelga eptir bo\u00f0i \u00cdvars, ok lag\u00f0i hann s\u00ed\u00f0an undir sikhans r\u00edki. Lo\u00f0br\u00f3kar synir f\u00f3ru um m\u00f6rg l\u00f6nd me\u00f0herna\u00f0i: England ok Valland ok Frakkland ok \u00fat umL\u00fambard\u00ed. En sv\u00e1 er sagt, at \u00fear hafi \u00feeir framastkomit, er \u00feeir unnu \u00fe\u00e1 borg, er L\u00fana heitir. Ok umeina stund \u00e6tlu\u00f0u \u00feeir at fara til R\u00f3maborgar ok vinnahana, ok hefir \u00feeira herna\u00f0r fr\u00e6gstr verit um \u00f6ll Nor\u00f0rl\u00f6ndaf danskri tungu. Ok er \u00feeir koma aptr \u00ed Danm\u00f6rk\u00ed r\u00edki sitt, \u00fe\u00e1 skipta \u00feeir l\u00f6ndum me\u00f0 s\u00e9r. T\u00f3kBj\u00f6rn j\u00e1rns\u00ed\u00f0a Uppsala r\u00edki ok alla Sv\u00ed\u00fej\u00f3\u00f0 ok \u00feat,er \u00fear til heyrir, en Sigur\u00f0r ormr \u00ed auga haf\u00f0i Selundok Sk\u00e1ni ok Halland ok alla V\u00edkina ok Ag\u00f0ir til L\u00ed\u00f0andisnessok mikinn \u00feorra af Uppl\u00f6ndum, en Hv\u00edtserkrhaf\u00f0i Rei\u00f0gotaland ok Vindland. Sigur\u00f0r ormr\u00ed auga \u00e1tti Bl\u00e6ju, d\u00f3ttur Ellu konungs. \u00deeira sonr varKn\u00fatr, er kalla\u00f0r var H\u00f6r\u00f0a-Kn\u00fatr, er r\u00edki t\u00f3k eptirf\u00f6\u00f0ur sinn \u00ed Selund, Sk\u00e1ni ok Hallandi, en V\u00edkin hvarf\u00fe\u00e1 undan honum. Hann \u00e1tti \u00feann son, er Gormr h\u00e9t.Hann var heitinn eptir f\u00f3stra hans, syni Kn\u00fats fundna.Hann helt allt land af sonum Ragnars, me\u00f0an \u00feeirv\u00e1ru \u00ed herna\u00f0i. Gormr Kn\u00fatsson var allra manna mestrok sterkastr ok inn mesti atgervima\u00f0r um alla hluti,en ekki var hann sv\u00e1 vitr sem verit h\u00f6f\u00f0u inir fyrrifr\u00e6ndr hans."}}