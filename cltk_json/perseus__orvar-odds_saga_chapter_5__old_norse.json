{"originalTitle": "\u00d6rvar-Odds_Saga_Chapter_5", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00d6rvar-Odds_Saga_Chapter_5", "text": {"0": "\u00deeir fara n\u00fa, \u00fear til er \u00feeir koma at hauginum, okbinda s\u00e9r byr\u00f0ar, fyrir \u00fev\u00ed at \u00fear skorti ekki f\u00e9. En er\u00feeir v\u00e1ru b\u00fanir, fara \u00feeir til skipa. Oddr spur\u00f0i, hversufarit hef\u00f0i, en \u00feeir l\u00e9tu vel yfir ok s\u00f6g\u00f0u \u00fear eigi skortaf\u00e9f\u00f6ng. \"N\u00fa skulu \u00feit,\" sag\u00f0i Oddr, \"taka vi\u00f0 byrlaranumok geyma hann tr\u00faliga, fyrir \u00fev\u00ed at sv\u00e1 standa auguhans \u00e1 land upp sem honum \u00feykki eigi sv\u00e1 illt me\u00f0 \u00feeimBj\u00f6rmum sem hann l\u00e6tr yfr.\" Oddr f\u00f3r n\u00fa til haugsins,en \u00feeir var\u00f0veita skipin Gu\u00f0mundr ok Sigur\u00f0r. \u00deeirsitja vi\u00f0 ok s\u00e6lda silfrit, en byrlarinn sitr \u00ed millum \u00feeira,ok eigi finna \u00feeir fyrr en hann hleypr \u00e1 land upp, okhafa \u00feeir hans ekki meira.\u00deat er at segja fr\u00e1 \u00feeim Oddi, at \u00feeir koma til haugsins.\u00de\u00e1 m\u00e6lti Oddr: \"N\u00fa skulu v\u00e9r b\u00faa oss byr\u00f0ar, hverreptir s\u00ednu afli, sv\u00e1 at v\u00e9r megum fulla fer\u00f0 fara.\" \u00de\u00e1l\u00fdsti, er \u00feeir f\u00f3ru fr\u00e1 hauginum. \u00deeir fara, \u00fear til atbirti. \u00de\u00e1 stingr Oddr vi\u00f0 f\u00f3tum. \"Hv\u00ed ferr \u00fe\u00fa eigi?\" sag\u00f0i\u00c1smundr. \"Ek s\u00e9 mannfj\u00f6lda mikinn koma fram \u00f3rm\u00f6rkinni,\" sag\u00f0i Oddr. \"Hvat skal n\u00fa r\u00e1\u00f0a taka?\" sag\u00f0i\u00c1smundr. \u00deeir sj\u00e1 n\u00fa allir mannfj\u00f6ldann. \"Eigi er \u00feettaallvel \u00e1 komit,\" sag\u00f0i Oddr, \"fyrir \u00fev\u00ed at \u00f6rvam\u00e6li mitter at skipum ni\u00f0ri. En n\u00fa mun ek sn\u00faa aptr at m\u00f6rkinniok h\u00f6ggva m\u00e9r kylfu eina me\u00f0 bast\u00f6xi \u00feessi, erek hefi \u00ed hendi, en \u00fe\u00e9r skulu\u00f0 fara fram \u00ed nes \u00feat, semgengr fram \u00ed \u00e1na.\" Ok sv\u00e1 gera \u00feeir. En er hann kemraptr, hefir hann st\u00f3ra kylfu \u00ed hendi. \"Hvat \u00e6tlar \u00fe\u00fa,\"sag\u00f0i \u00c1smundr, \"at gegni um fj\u00f6lmenni \u00feetta?\" \"Getek,\" sag\u00f0i Oddr, \"at \u00feeim Gu\u00f0mundi muni lauss hafaor\u00f0it byrlarinn ok hafi hann borit erendi v\u00e1rt til Bjarma,fyrir \u00fev\u00ed at m\u00e9r \u00fe\u00f3tti sem honum \u00fe\u00e6tti h\u00e9r ekki sv\u00e1 illtsem hann l\u00e9t yfir. Skulu v\u00e9r n\u00fa fylkja li\u00f0i v\u00e1ru yfir\u00fevert nesit.\"Dr\u00edfr n\u00fa at \u00feeim li\u00f0it, ok kennir Oddr \u00fear byrlarann\u00ed fer\u00f0ar broddi. Oddr kastar or\u00f0um \u00e1 hann okm\u00e6lti: \"Hv\u00ed st\u00fdrir \u00fe\u00fa n\u00fa sv\u00e1 hverft?\" Byrlarinn m\u00e6lti:\"Ek vilda at \u00fev\u00ed hyggja, hvat y\u00f0r l\u00edka\u00f0i bezt.\" \"Hvertvartu n\u00fa farinn?\" sag\u00f0i Oddr. \"\u00c1 land upp,\" sag\u00f0ihann, \"at segja Bj\u00f6rmum tiltekjur y\u00f0ar.\" \"Hversu l\u00edkar\u00feeim n\u00fa \u00fe\u00e1?\" sag\u00f0i Oddr. \"Sv\u00e1 hefi ek n\u00fa t\u00falkat fyriry\u00f0r,\" sag\u00f0i hann, \"at \u00feeir vilja n\u00fa eiga kaupstefnuvi\u00f0 y\u00f0r.\" \"\u00deat vilju v\u00e9r gjarna,\" sag\u00f0i Oddr, \"\u00fe\u00e1 v\u00e9rkomum til skipa v\u00e1rra.\" \"Eigi \u00feykkir Bj\u00f6rmum of launat,\u00fe\u00f3 at \u00feeir r\u00e1\u00f0i at \u00fev\u00ed, at \u00ed sta\u00f0 s\u00e9 keypt.\" \"Hverjuskulu v\u00e9r kaupa?\" sag\u00f0i Oddr. \"\u00deeir vilja kaupa vi\u00f0 y\u00f0rv\u00e1pnum ok gefa silfrv\u00e1pn \u00ed m\u00f3t j\u00e1rnv\u00e1pnum.\" \"Eigiviljum v\u00e9r \u00feat kaup,\" sag\u00f0i Oddr. \"\u00de\u00e1 munu v\u00e9r eigastvi\u00f0 bardaga,\" sag\u00f0i byrlarinn. \"\u00de\u00e9r ver\u00f0i\u00f0 \u00fev\u00ed at r\u00e1\u00f0a,\"sag\u00f0i Oddr.\u00de\u00e1 segir Oddr li\u00f0i s\u00ednu, at \u00feeir skyldi fleygja hverjum\u00fat \u00e1 \u00e1na, sem felli af li\u00f0i \u00feeira, -- \"\u00fev\u00ed at \u00feeir munu \u00feegargera fj\u00f6lkynngi \u00ed li\u00f0i v\u00e1ru, ef \u00feeir n\u00e1 nokkurum \u00feeim,sem dau\u00f0ir eru.\" S\u00ed\u00f0an tekst me\u00f0 \u00feeim bardagi, okgengr Oddr \u00ed gegnum fylkingar, hvar sem hann kemrat, ok fellir li\u00f0 af Bj\u00f6rmum sem str\u00e1vi\u00f0i, ok var bardagi\u00feeira b\u00e6\u00f0i har\u00f0r ok langr. En s\u00e1 var\u00f0 endir \u00e1 s\u00f3kn\u00feeira, at Bjarmar fl\u00fd\u00f0u, en Oddr rekr fl\u00f3ttann ok sn\u00fdrs\u00ed\u00f0an aptr ok kannar li\u00f0 sitt, ok haf\u00f0i f\u00e1tt fallit, enm\u00fagi var drepinn af landsm\u00f6nnum. \"N\u00fa skulu v\u00e9rgera fj\u00e1rskipti,\" sag\u00f0i Oddr. \"Gerum oss n\u00fa byr\u00f0araf silfrv\u00e1pnum.\" Ok sv\u00e1 gera \u00feeir ok fara s\u00ed\u00f0an til skipasinna. En er \u00feeir k\u00f3mu \u00fear, v\u00e1ru \u00feau \u00f6ll \u00ed burtu.\u00deykkist Oddr n\u00fa sakna vinar \u00ed sta\u00f0. \"Hvat skal n\u00fa tilr\u00e1\u00f0a taka?\" sag\u00f0i \u00c1smundr. \"Tvennu mun \u00fear atskipta,\" sag\u00f0i Oddr. \"\u00deeir munu hafa lagit skipin \u00edleyni h\u00e9r undir eyjunum, elligar hafa \u00feeir brug\u00f0iztog meir en v\u00e9r \u00e6tlum.\" \"\u00deat mun eigi vera,\" sag\u00f0i\u00c1smundr. \"Ek mun gera tilraun,\" sag\u00f0i Oddr.Hann gekk til sk\u00f3gar ok tendrar eld uppi \u00ed einust\u00f3ru tr\u00e9. \u00deat logar snart, sv\u00e1 at loginn stendr \u00ed loptupp. \u00deessu n\u00e6st s\u00e1u \u00feeir, at skipin fara at landi. Var\u00f0\u00fe\u00e1 fagnafundr me\u00f0 \u00feeim fr\u00e6ndum, ok halda \u00feeir n\u00faburt \u00fea\u00f0an me\u00f0 herfang sitt, ok er n\u00fa ekki sagt af\u00feeira fer\u00f0um, fyrr en \u00feeir koma vi\u00f0 Finnm\u00f6rk ok \u00ed\u00feat sama l\u00e6gi, sem \u00feeir h\u00f6f\u00f0u fyrr \u00ed verit.En er n\u00e1tta t\u00f3k, v\u00f6knu\u00f0u \u00feeir vi\u00f0 \u00feat, at \u00feeir heyr\u00f0ubrest mikinn \u00ed loptit upp, sv\u00e1 at sl\u00edkan h\u00f6f\u00f0u \u00feeir aldrifyrr heyr\u00f0an. \u00de\u00e1 spur\u00f0i Oddr \u00fe\u00e1 Gu\u00f0mund ok Sigur\u00f0,ef \u00feeir hef\u00f0i nokkut heyrt sagnir fr\u00e1 sl\u00edku fyrr. Ok er\u00feeir \u00e1ttu \u00feetta me\u00f0 s\u00e9r at r\u00e6\u00f0a, kom brestr annarr, okvar s\u00e1 ekki minni. \u00de\u00e1 kom inn \u00feri\u00f0i, ok var s\u00e1 mestr.\"Hvat \u00e6tlar \u00fe\u00fa, Oddr,\" sag\u00f0i Gu\u00f0mundr, \"at \u00feettas\u00e6ti?\" Oddr sag\u00f0i: \"Heyrt hefi ek sagt fr\u00e1 \u00fev\u00ed, at ve\u00f0rtvau ver\u00f0i senn \u00ed loptinu ok farist \u00e1 m\u00f3ti ok af \u00feeirasamkv\u00e1mu ver\u00f0i st\u00f3rir brestir. N\u00fa skulu v\u00e9r sv\u00e1 vi\u00f0b\u00faast sem ve\u00f0r nokkut illt ok mikit muni koma.\"N\u00fa f\u00e6r\u00f0u \u00feeir \u00fevergir\u00f0inga \u00e1 skipin ok a\u00f0ra \u00fe\u00e1 hluti,er \u00feeir \u00feurftu til vi\u00f0b\u00fana\u00f0ar, eptir fyrirs\u00f6gn Odds, okvar \u00feat allt jafnskj\u00f3tt, at \u00feeir h\u00f6f\u00f0u um b\u00faizt, okve\u00f0rinu laust \u00e1 sv\u00e1 illu, at \u00fe\u00e1 rekr undan landi, okaldri n\u00e1 \u00feeir vi\u00f0falli ok ur\u00f0u einatt \u00ed austri at vera.Sv\u00e1 er ve\u00f0r \u00feetta mikit, at vi\u00f0 \u00fev\u00ed \u00fe\u00f3tti b\u00fait, at kefjamundi skipin undir \u00feeim. \u00de\u00e1 kallar Gu\u00f0mundr af skipis\u00ednu \u00e1 Odd ok m\u00e6lti: \"Hvat skal n\u00fa til r\u00e1\u00f0s taka?\"\"Eitt er n\u00fa til r\u00e1\u00f0s,\" sag\u00f0i Oddr. \"Hvert er \u00feat?\" sag\u00f0iGu\u00f0mundr. \"Taka allt finnskrefit ok kasta fyrir bor\u00f0,\"sag\u00f0i Oddr. \"At hverju haldi mun \u00feat koma \u00feeim?\"sag\u00f0i Gu\u00f0mundr. \"L\u00e1tum \u00fe\u00e1 sj\u00e1lfa Finna sj\u00e1 fyrir \u00fev\u00ed,\"sag\u00f0i Oddr. \u00deetta var gert, at \u00feat var allt upp brotit,finnskrefit. \u00deat sj\u00e1 \u00feeir \u00feegar, at \u00feat rak me\u00f0 \u00f6\u00f0rubor\u00f0i fram, en \u00f6\u00f0ru aptr, til \u00feess at \u00feat kemr allt \u00edeinn bagga, \u00fe\u00e1 rekr \u00feat \u00f3\u00f0fluga \u00ed gegn ve\u00f0rinu, sv\u00e1at \u00feat er senn \u00f3r augs\u00fdn. Br\u00e1tt eptir \u00feetta sj\u00e1 \u00feeir land,en ve\u00f0rit helzt, ok rekr \u00fe\u00e1 at landinu, ok v\u00e1ru \u00fe\u00e1 farnirflestir at li\u00f0semd nema \u00feeir fr\u00e6ndr ok \u00c1smundr.Taka \u00feeir n\u00fa land. Eigi er fr\u00e1 \u00fev\u00ed sagt, hversu lengi\u00feeir hafi \u00fati verit. Bera \u00feeir n\u00fa af skipum. \u00de\u00e1 r\u00e6\u00f0irOddr um, at \u00feeir muni upp setja skip s\u00edn ok b\u00faa umrammliga. S\u00ed\u00f0an taka \u00feeir til ok gera s\u00e9r sk\u00e1la. Ok er\u00feeir h\u00f6f\u00f0u \u00fev\u00ed lokit, kanna \u00feeir landit. Sv\u00e1 hug\u00f0ist Oddiat sem \u00feat mundi eyland vera. \u00deeir s\u00e1u, at \u00fear skortieigi d\u00fdr, ok \u00feau skj\u00f3ta \u00feeir, sem \u00feeir \u00feurftu til atvinnus\u00e9r.\u00deat var einn dag, at Oddr var farinn \u00e1 sk\u00f3g, at hanns\u00e1 bj\u00f6rn einn mikinn. Hann skaut at honum ok misstieigi, ok er d\u00fdrit var dautt, l\u00e6tr hann fl\u00e1 af \u00fev\u00ed belg.S\u00ed\u00f0an l\u00e6tr hann setja spj\u00e1lkir \u00ed munn \u00fev\u00ed ok eptirendil\u00f6ngu. Hann l\u00e6tr \u00feat standa mi\u00f0breytis, ok horfirbersi inn \u00e1 meginland. Gle\u00f0i haf\u00f0i Oddr mikla \u00ed eyjunni.\u00deat var einn aptan, at \u00feeir v\u00e1ru \u00fati staddir, at \u00feeirsj\u00e1 \u00feat til t\u00ed\u00f0enda inn \u00e1 meginland, at li\u00f0 safnast saman\u00e1 nes eitt. \u00dev\u00ed var sv\u00e1 varit, at \u00feat var b\u00e6\u00f0i st\u00f3rt oksm\u00e1tt. \"Hvat \u00e6tlar \u00fe\u00fa, Oddr fr\u00e6ndi,\" sag\u00f0i Gu\u00f0mundr,\"hvat li\u00f0 \u00feetta skuli?\" \"Eigi veit ek \u00feat,\" sag\u00f0i Oddr,\"en \u00feess mun ek freista at fara til lands ok vita, hvat\u00fear s\u00e9 talat.\"Oddr kvaddi \u00c1smund til fer\u00f0ar me\u00f0 s\u00e9r. \u00deeir gangatil sj\u00f3var ok st\u00edga \u00e1 b\u00e1t ok r\u00f3a inn undir nesit ok haldaupp \u00e1rum ok hl\u00fd\u00f0a til tals manna. N\u00fa tekr s\u00e1 til or\u00f0a,er \u00fear var h\u00f6f\u00f0ingi: \"Sv\u00e1 er sem \u00fe\u00e9r viti\u00f0, at h\u00e9r erukomin b\u00f6rn nokkur \u00ed ey \u00fe\u00e1, er v\u00e9r eigum, ok gera ossmikinn usla, ok er ek af \u00fev\u00ed hingat kominn at r\u00e1\u00f0a\u00feeim bana, er setzt hafa \u00ed eigur v\u00e1rar. Hring hefi ek\u00e1 hendi. Hann mun ek gefa \u00feeim, sem \u00feeim vill r\u00e1\u00f0abana.\" Kona nokkur gekk fram \u00e1 \u00feinginu ok m\u00e6lti:\"V\u00e9r erum glysgjarnar, konurnar, ok \u00fev\u00ed f\u00e1i\u00f0 m\u00e9rhringinn.\" \"J\u00e1,\" sag\u00f0i j\u00f6tunninn, \"vel er til \u00feeirar fararfengit, er \u00fe\u00fa ferr.\"N\u00fa fara \u00feeir Oddr, til \u00feess at \u00feeir koma heim, oksegja \u00feau t\u00ed\u00f0endi, sem \u00feeir hafa heyrt. En v\u00e1num br\u00e1\u00f0aras\u00e1u \u00feeir, at kona ve\u00f0r innan af meginlandi ok \u00fattil eyjarinnar. H\u00fan var \u00ed skinnkyrtli ok mikil vextiok illilig, sv\u00e1 at \u00feeir \u00fe\u00f3ttust ekki kvikvendi sl\u00edkt s\u00e9thafa. H\u00fan gengr at skipunum ok tekr \u00ed b\u00e1\u00f0a stafnanaok hristir \u00feau sv\u00e1, at \u00feeim \u00fe\u00f3tti vi\u00f0 \u00fev\u00ed b\u00fait, at \u00f6llmundi \u00ed sundr brotna. H\u00fan gengr \u00fe\u00e1 upp \u00e1 lei\u00f0, enOddr sn\u00fdr at baki birninum. Hann haf\u00f0i \u00e1\u00f0r l\u00e1titleggja gl\u00e6\u00f0r \u00ed munn d\u00fdrinu. Hann tekr n\u00fa \u00f6r ok sk\u00fdtrfram eptir d\u00fdrinu. H\u00fan s\u00e9r \u00f6rina, er at henni fl\u00fdgr,ok breg\u00f0r h\u00fan vi\u00f0 l\u00f3fanum, ok b\u00edtr eigi heldr \u00e1 ensteinn v\u00e6ri fyrir. \u00de\u00e1 t\u00f3k Oddr at Gusisnautumok sk\u00fdtr \u00feeiri sem inni fyrri. H\u00fan breg\u00f0r fyrir \u00f6\u00f0ruml\u00f3fanum, ok fl\u00fdgr \u00ed gegnum hann ok \u00ed auga henni ok\u00fat um hnakkann. H\u00fan gengr \u00fe\u00f3 lei\u00f0 s\u00edna. Oddr sk\u00fdtrinni \u00feri\u00f0ju \u00f6r. \u00de\u00e1 breg\u00f0r h\u00fan vi\u00f0 \u00f6\u00f0rum l\u00f3fa ok hr\u00e6kti\u00ed hann \u00e1\u00f0r, ok ferr s\u00fa jafnt ok in fyrri, at \u00ed augatkom ok \u00fat um hnakkann. H\u00fan sn\u00fdr n\u00fa lei\u00f0inni ok\u00f6slar aptr til meginlands ok segir s\u00ednar farir eigi sl\u00e9ttar.Sitja \u00feeir n\u00fa um kyrrt \u00ed eyjunni nokkura stund."}}