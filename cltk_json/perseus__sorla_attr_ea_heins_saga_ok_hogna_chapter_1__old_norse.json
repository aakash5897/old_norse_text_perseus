{"originalTitle": "S\u00f6rla_\u00de\u00e1ttr_E\u00f0a_He\u00f0ins_Saga_Ok_H\u00f6gna_Chapter_1", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "S\u00f6rla_\u00de\u00e1ttr_E\u00f0a_He\u00f0ins_Saga_Ok_H\u00f6gna_Chapter_1", "text": {"0": "FYRIR austan Vanakv\u00edsl \u00ed As\u00eda var kallat As\u00edalande\u00f0a As\u00edaheimr, en \u00feat f\u00f3lk var kallat \u00c6sir, er\u00fear bygg\u00f0u, en h\u00f6fu\u00f0borgina k\u00f6llu\u00f0u \u00feeir \u00c1sgar\u00f0.\u00d3\u00f0inn var \u00fear nefndr konungr yfir. \u00dear var bl\u00f3tsta\u00f0rmikill. Nj\u00f6r\u00f0 ok Frey setti \u00d3\u00f0inn bl\u00f3tgo\u00f0a. D\u00f3ttirNjar\u00f0ar h\u00e9t Freyja. H\u00fan fylgdi \u00d3\u00f0ni ok var fri\u00f0la hans.Menn \u00feeir v\u00e1ru \u00ed As\u00eda, er einn h\u00e9t \u00c1lfrigg, annarrDvalinn, \u00feri\u00f0i Berlingr, fj\u00f3r\u00f0i Gr\u00e9rr. \u00deeir \u00e1ttu heimaskammt fr\u00e1 h\u00f6ll konungs. \u00deeir v\u00e1ru menn sv\u00e1 hagir,at \u00feeir l\u00f6g\u00f0u \u00e1 allt gerva h\u00f6nd. \u00deess h\u00e1ttar menn, sem\u00feeir v\u00e1ru, k\u00f6llu\u00f0u menn dverga. \u00deeir bygg\u00f0u einn stein.\u00deeir bl\u00f6ndu\u00f0ust \u00fe\u00e1 meir vi\u00f0 mannf\u00f3lk en n\u00fa.\u00d3\u00f0inn unni mikit Freyju, enda var h\u00fan allra kvennafegrst \u00ed \u00feann t\u00edma. H\u00fan \u00e1tti s\u00e9r eina skemmu. H\u00fanvar b\u00e6\u00f0i f\u00f6gr ok sterk, sv\u00e1 at \u00feat segja menn, at ef hur\u00f0invar aptr ok l\u00e6st, at engi ma\u00f0r m\u00e6tti koma \u00ed skemmuna\u00e1n vilja Freyju. \u00deat var einn dag, er Freyju var\u00f0 gengittil steinsins, hann var \u00fe\u00e1 opinn. Dvergarnir v\u00e1ru atsm\u00ed\u00f0a eitt gullmen. \u00deat var \u00fe\u00e1 mj\u00f6k fullgert. Freyjuleizt vel \u00e1 menit. Dvergunum leizt ok vel \u00e1 Freyju.H\u00fan fala\u00f0i menit at dvergunum, bau\u00f0 \u00ed m\u00f3ti gull oksilfr ok a\u00f0ra g\u00f3\u00f0a gripi. \u00deeir kv\u00e1\u00f0ust ekki f\u00e9\u00feurfi, sag\u00f0isthverr vilja sj\u00e1lfr sinn part selja \u00ed meninu ok ekkiannat fyrir vilja hafa en h\u00fan l\u00e6gi s\u00edna n\u00f3tt hj\u00e1 hverjum\u00feeira. Ok hv\u00e1rt sem h\u00fan l\u00e9t at \u00feessu komast betre\u00f0a verr, \u00fe\u00e1 keyptu \u00feau \u00feessu. Ok at li\u00f0num fj\u00f3rumn\u00e1ttum ok endu\u00f0um \u00f6llum skildaga, afhenda \u00feeirFreyju menit. F\u00f3r h\u00fan heim \u00ed skemmu s\u00edna ok l\u00e9t kyrrtyfir s\u00e9r, sem ekki hef\u00f0i \u00ed or\u00f0it."}}