{"originalTitle": "Ragnars_Saga_Lo\u00f0br\u00f3kar_Ok_Sona_Hans_Chapter_4", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Ragnars_Saga_Lo\u00f0br\u00f3kar_Ok_Sona_Hans_Chapter_4", "text": {"0": "\u00deetta spyrst til skipa Ragnars, at \u00fea\u00f0an skammt var\u00feing stefnt. Ok n\u00fa ferr Ragnarr fr\u00e1 skipum n\u00e1liga me\u00f0allan her sinn til \u00feingsins. Ok er \u00feeir koma \u00fear, nema\u00feeir sta\u00f0ar nakkvat fr\u00e1 \u00f6\u00f0rum m\u00f6nnum, \u00fev\u00ed at Ragnarrs\u00e9r n\u00fa, at komit var fj\u00f6lmenni mikit fr\u00e1 \u00fev\u00ed, semvani var til. \u00de\u00e1 stendr jarl upp ok kve\u00f0r s\u00e9r hlj\u00f3\u00f0s oktalar, bi\u00f0r menn hafa \u00fe\u00f6kk fyrir, er vel hafa skipaztvi\u00f0 hans or\u00f0sending, ok segir s\u00ed\u00f0an atbur\u00f0 \u00feann, semor\u00f0inn er, fyrst fr\u00e1 \u00fev\u00ed, hversu hann haf\u00f0i um m\u00e6ltvi\u00f0 \u00feann mann, er orminum yr\u00f0i at bana, s\u00ed\u00f0an, at --\"ormrinn er n\u00fa dau\u00f0r, ok s\u00e1 hefir l\u00e1tit eptir standaspj\u00f3tit \u00ed s\u00e1rinu, er unnit hefir \u00feetta fr\u00e6g\u00f0arverk. Okef nokkurr er s\u00e1 h\u00e9r kominn til \u00feingsins, er \u00feat skapthafi, er \u00feessu spj\u00f3ti h\u00e6fi, beri hann \u00feat fram ok sannisv\u00e1 s\u00f6gn s\u00edna, \u00fe\u00e1 skal ek \u00feat allt enda, er ek hefi umm\u00e6lt, hv\u00e1rt sem hann er af meirum stigum e\u00f0a minnum.\"Ok l\u00fdkr hann sv\u00e1 s\u00ednu m\u00e1li, at hann l\u00e6tr beraspj\u00f3tit fyrir hvern mann, er \u00e1 er \u00feinginu, ok bi\u00f0r s\u00e9rsegja, hverr s\u00e1 er, er vi\u00f0 \u00feessu gengr e\u00f0a \u00feat skapt hefir,er h\u00e9r h\u00e6fir til. N\u00fa er sv\u00e1 gert. Eigi finnst s\u00e1 n\u00e9 einn,er \u00feat skapt hafi. N\u00fa er komit \u00fear, sem Ragnarr er,ok s\u00fdnt honum spj\u00f3tit, ok gengr hann vi\u00f0, at hannmun eiga, ok \u00fear h\u00e6fir hv\u00e1rt eptir \u00f6\u00f0ru, skaptit okspj\u00f3tit. N\u00fa \u00feykkjast menn vita, at hann mun hafaor\u00f0it orminum at bana, ok ver\u00f0r hann af \u00feessu verkihar\u00f0la mj\u00f6k fr\u00e6gr of \u00f6ll Nor\u00f0rl\u00f6nd, ok bi\u00f0r hann n\u00fa\u00de\u00f3ru, d\u00f3ttur jarls, ok hann tekr \u00fev\u00ed vel, ok n\u00fa er h\u00fanhonum gift, ok er fengit at mikilli veizlu me\u00f0 inumbeztum f\u00f6ngum \u00ed \u00fev\u00ed r\u00edki. At \u00feessi veizlu kv\u00e1ngastRagnarr. Ok er lokit er veizlunni, ferr Ragnarr tilr\u00edkis s\u00edns ok r\u00e9\u00f0 fyrir ok ann mikit \u00de\u00f3ru. \u00deau eiga tv\u00e1sonu; h\u00e9t Eirekr inn ellri, en Agnarr inn yngri. \u00deeirv\u00e1ru miklir vexti ok fr\u00ed\u00f0ir s\u00fdnum. Sterkari v\u00e1ru \u00feeirmiklu en a\u00f0rir menn flestir, er \u00fe\u00e1 v\u00e1ru uppi. \u00deeirn\u00e1mu alls konar \u00ed\u00fer\u00f3ttir. \u00deat var eitthvert sinn, at\u00de\u00f3ra kenndi s\u00e9r s\u00f3ttar, ok andast h\u00fan \u00f3r \u00feessi s\u00f3tt. EnRagnari \u00fe\u00f3tti \u00feetta sv\u00e1 mikit, at hann vill eigi r\u00e1\u00f0ar\u00edkinu ok tekr a\u00f0ra menn til at r\u00e1\u00f0a r\u00edkinu me\u00f0 sonums\u00ednum. En hann tekr n\u00fa til i\u00f0nar sinnar innar s\u00f6mu,sem hann haf\u00f0i fyrr haft, ok r\u00e6\u00f0st n\u00fa \u00ed herna\u00f0, okhvar sem hann ferr, f\u00e6r hann sigr."}}