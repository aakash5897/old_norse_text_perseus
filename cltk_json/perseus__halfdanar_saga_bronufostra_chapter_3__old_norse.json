{"originalTitle": "H\u00e1lfdanar_Saga_Br\u00f6nuf\u00f3stra_Chapter_3", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "H\u00e1lfdanar_Saga_Br\u00f6nuf\u00f3stra_Chapter_3", "text": {"0": "N\u00fa er at segja fr\u00e1 \u00deorfinni jarli, at hann r\u00edss upp \u00edvalnum. Hann t\u00f3k fyrir brj\u00f3st konungi ok fann, athann var dau\u00f0r. Hann gekk \u00fe\u00e1 \u00feangat, er \u00feeir H\u00e1lfdanok \u00c1smundr l\u00e1gu. Hann s\u00e9r, at \u00c1smundr var dau\u00f0r.Hann spyrr, hv\u00e1rt H\u00e1lfdan m\u00e6tti nokkut m\u00e6la. Hannkva\u00f0 eigi trau\u00f0a til \u00feess. Jarl spyrr, hv\u00e1rt hann v\u00e6rieigi s\u00e1rr. H\u00e1lfdan kve\u00f0st eigi s\u00e1rr vera, \"en fell ekaf m\u00e6\u00f0i,\" sag\u00f0i hann, \"e\u00f0a hvat kanntu at segja m\u00e9rtil \u00c1smundar, br\u00f3\u00f0ur m\u00edns?\" Jarl svarar: \"Hann er n\u00fadau\u00f0r.\" \"Vissa ek \u00feat,\" segir H\u00e1lfdan, \"at hann varekki at manni.\" Jarl bar H\u00e1lfdan \u00f3r valnum, \u00fev\u00ed athann var mj\u00f6k stir\u00f0r, sv\u00e1 at hann m\u00e1tti eigi ganga.Jarl gekk til skemmu Ingibjargar, en er h\u00fan s\u00e1 jarl,fagna\u00f0i h\u00fan honum vel ok spur\u00f0i t\u00ed\u00f0enda. Jarl segirkonung ok \u00c1smund, br\u00f3\u00f0ur hennar, dau\u00f0an ok allirborgarmenn. Ingibj\u00f6rg var\u00f0 mj\u00f6k hrygg vi\u00f0 ok gr\u00e9t.Jarl segir annat betra en at gr\u00e1ta. Jarl kva\u00f0 n\u00fa skemmumeyjarhennar ver\u00f0a at skilja vi\u00f0 hana. Jarl t\u00f3k \u00fe\u00e1Ingibj\u00f6rgu ok berr hana \u00e1 hendi s\u00e9r ok H\u00e1lfdan \u00f6\u00f0rum megin,gengu s\u00ed\u00f0an til sk\u00f3gar, ok finnr fyrir s\u00e9rl\u00edtinn b\u00e6 ok klappar \u00e1 dyrum. Kona gekk \u00fear \u00fat okheilsar jarli. Hann tekr vel kve\u00f0ju hennar. Sj\u00e1 konah\u00e9t Gr\u00edma. Jarl m\u00e6lti \u00fe\u00e1: \"\u00deat vilda ek, Gr\u00edma,\" segirhann, \"at \u00fe\u00fa takir vi\u00f0 b\u00f6rnum \u00feessum ok geymir, \u00feartil er ek kem eptir \u00feeim, \u00fev\u00ed at ek veit, at \u00feau eru h\u00e9rgeymd fyrir v\u00edkingunum. Eru h\u00e9r \u00ferj\u00e1r merkr silfrs,er ek vil gefa \u00fe\u00e9r.\" H\u00fan t\u00f3k vi\u00f0 hv\u00e1rutveggja, f\u00e9nu okb\u00f6rnunum, en jarl f\u00f3r heim til borgar ok lag\u00f0ist ni\u00f0r\u00ed valinn. Engi ma\u00f0r var\u00f0 varr vi\u00f0 hans fer\u00f0.S\u00f3ti ok hans menn vakna snemma um morguninnok hug\u00f0u gott til konungsd\u00f3ttur. Gengr hann \u00feegarfr\u00e1 skipunum ok hans menn allir til borgarinnar. Oker \u00feeir koma \u00fear, rannsaka \u00feeir valinn ok finna hvergiannan konungsson. \u00deeir sj\u00e1 \u00deorfinn jarl ok spur\u00f0u, hv\u00e1rthann vissi ekki til annars konungssonar, en hann kve\u00f0stekki til hans vita. S\u00f3ti haf\u00f0i farit til skemmu Ingibjargarok kom aptr ok sag\u00f0i hana \u00e1 burtu ok kva\u00f0jarl til barnanna vita. Jarl kve\u00f0st eigi til \u00feeira vita,en S\u00f3ti l\u00e9zt mundu aflima hann, ef hann vildi eigisegja til barnanna. Jarl kva\u00f0st eigi segja mundu. S\u00f3tivildi eigi at heldr drepa jarl. S\u00f3ti t\u00f3k \u00fe\u00e1 undir sikb\u00e6\u00f0i r\u00edkit ok \u00feegna. Ger\u00f0ist hann \u00fe\u00e1 konungr \u00ed Danm\u00f6rku,\u00fe\u00f3tt \u00feat v\u00e6ri illa fengit. \u00dej\u00f3nu\u00f0u honum okmenn heldr af hr\u00e6\u00f0slu en g\u00f3\u00f0vilja. Jarl var hlj\u00f3\u00f0r\u00feann vetr. L\u00e9t S\u00f3ti leita \u00feeira systkina, ok fundust\u00feau ekki, en \u00feegar farit var \u00ed n\u00e1nd b\u00e6 Gr\u00edmu, \u00fe\u00e1 laust\u00e1vallt \u00e1 hr\u00ed\u00f0, ok ur\u00f0u menn S\u00f3ta aptr at sn\u00faa.Einn morgun snemma gengr jarl, sv\u00e1 at engi vissi,til b\u00e6jar Gr\u00edmu. En er hann kom, st\u00f3\u00f0 h\u00fan \u00fati okhj\u00e1 henni b\u00e6\u00f0i b\u00f6rnin. H\u00fan heilsa\u00f0i jarli gla\u00f0liga.Hann t\u00f3k \u00fev\u00ed vel. \u00deau systkin ur\u00f0u \u00fe\u00e1 har\u00f0la feginf\u00f3stra s\u00ednum ok kysstu hann. Jarl kva\u00f0 n\u00fa b\u00f6rninmundu ver\u00f0a at skilja vi\u00f0 Gr\u00edmu ok kvaddi hana. Gekkhann n\u00fa burt me\u00f0 b\u00f6rnin, \u00fear til er hann kom til sj\u00f3varstrandar.\u00dear s\u00e1 H\u00e1lfdan skipaflota. Jarl \u00e1tti \u00fear eittskip ok kva\u00f0 H\u00e1lfdan skyldu \u00feat eiga ok fj\u00e1rhlut,\"ok skaltu fara til Bjarmalands til \u00d3ttars jarls, br\u00f3\u00f0urm\u00edns, ok segja, at hann taki vi\u00f0 \u00fe\u00e9r fyrir m\u00edn or\u00f0, en efhann er tregr til, \u00fe\u00e1 f\u00e1 honum gull \u00feetta til jartegna,ok mun hann \u00fe\u00e1 vi\u00f0 \u00fe\u00e9r taka.\" H\u00e1lfdan m\u00e6lti: \"\u00deatvil ek n\u00fa, f\u00f3stri minn, at \u00fe\u00fa f\u00e6rir me\u00f0 m\u00e9r.\" Jarlneitti \u00fev\u00ed. Minntist hann \u00fe\u00e1 vi\u00f0 \u00feau systkin ok gekkheim s\u00ed\u00f0an, en H\u00e1lfdan f\u00f3r \u00e1 skip me\u00f0 Ingibj\u00f6rgu okhelt \u00ed haf, ok byrja\u00f0i \u00feeim vel, t\u00f3k Bjarmaland. Hanngekk fr\u00e1 skipi me\u00f0 \u00f6llum m\u00f6nnum s\u00ednum ok til hallarjarls. H\u00e1lfdan gekk fyrir jarl ok kve\u00f0r hann. Jarl t\u00f3khonum vel ok spur\u00f0i ti\u00f0enda. H\u00e1lfdan segir \u00fe\u00e1 semvar, at Hringr konungr var anda\u00f0r ok \u00feat me\u00f0, at \u00deorfi\u00f0rjarl haf\u00f0i sent hann \u00feangat til halds ok trausts.Jarl l\u00e9t seinliga vi\u00f0 \u00fev\u00ed. \u00de\u00e1 fekk H\u00e1lfdan jarli gullit.Jarl m\u00e6lti \u00fe\u00e1: \"Mikit \u00feykkir br\u00f3\u00f0ur m\u00ednum undir, atek taki vi\u00f0 \u00fe\u00e9r, enda skal ek ok sv\u00e1 gjarna gera.\" Settijarl \u00fe\u00e1 H\u00e1lfdan it n\u00e6sta s\u00e9r, en Ingibj\u00f6rgu var fylgttil skemmu d\u00f3ttur jarls, er \u00de\u00f3ra h\u00e9t. H\u00fan var b\u00e6\u00f0i v\u00e6nok vitr."}}