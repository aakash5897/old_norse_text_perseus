{"originalTitle": "Hr\u00f3lfs_Saga_Kraka_Ok_Kappa_Hans_Chapter_27", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Kraka_Ok_Kappa_Hans_Chapter_27", "text": {"0": "Konungr ferr n\u00fa heim ok Bera \u00ed fer\u00f0 me\u00f0 konungi.Drottning var allk\u00e1t ok t\u00f3k vel vi\u00f0 henni ok fr\u00e9tti,hver h\u00fan v\u00e6ri. H\u00fan sag\u00f0i sem fyrr eigi it sanna til.Drottning gerir n\u00fa veizlu mikla ok l\u00e6tr b\u00faa bjarnarsl\u00e1trittil fagna\u00f0ar m\u00f6nnum. Karlsd\u00f3ttir er \u00ed skemmudrottningar ok n\u00e1ir eigi burt at fara, \u00fev\u00ed at drottningugrunar, hver h\u00fan muni vera. Ok \u00fear kemr drottningme\u00f0 disk v\u00e1num br\u00e1\u00f0ara, var \u00fear \u00e1 bjarnarholdit,ok ba\u00f0 Beru neyta. H\u00fan vildi eigi eta. \"\u00deetta eru firnmikil,\" segir drottning, \"at \u00fe\u00fa trunsar vi\u00f0 fagna\u00f0i \u00feessum,er drottning sj\u00e1lf vir\u00f0ist at bj\u00f3\u00f0a \u00fe\u00e9r, ok tak vi\u00f0skj\u00f3tt, elligar skal \u00fe\u00e9r annarr verri.\" H\u00fan bitar fyrirhana, ok \u00feat ver\u00f0r af leiknum, at h\u00fan etr \u00feann bita.Drottning skerr \u00fe\u00e1 annan ok l\u00e6tr \u00ed munn henni, ok\u00fear kemr l\u00edtit korn ni\u00f0r af \u00feeim bita, ok sl\u00f3 \u00fe\u00e1 \u00farmunni s\u00e9r ok kve\u00f0st eigi meir mundu eta, \u00fe\u00f3 at h\u00fanp\u00edndi hana e\u00f0a deyddi. Drottning m\u00e6lti: \"Vera kann,at n\u00fa dugi nokkut,\" ok hl\u00f3 at. S\u00ed\u00f0an f\u00f3r Bera \u00ed burtok heim til f\u00f6\u00f0ur s\u00edns. H\u00fan hefir \u00f3h\u00e6ga h\u00f6fn me\u00f0fer\u00f0ar.H\u00fan sag\u00f0i n\u00fa f\u00f6\u00f0ur s\u00ednum alla m\u00e1lav\u00f6xtu umsitt r\u00e1\u00f0, hvernig h\u00e1ttat er.Ok litlu s\u00ed\u00f0ar t\u00f3k h\u00fan s\u00f3tt ok f\u00e6ddi sveinbarn, \u00fe\u00f3nokkut me\u00f0 undarligum h\u00e6tti. \u00deat var ma\u00f0r upp, enelgr ni\u00f0r fr\u00e1 nafla. Hann er nefndr Elg-Fr\u00f3\u00f0i. Annarrsveinn kemr \u00fear til ok er kalla\u00f0r \u00de\u00f3rir. Hundsf\u00e6tr v\u00e1ru\u00e1 honum fr\u00e1 rist ok \u00fev\u00ed var hann kalla\u00f0r \u00de\u00f3rir hundsf\u00f3tr.Hann var ma\u00f0r fr\u00ed\u00f0astr s\u00fdnum fyrir annat. Inn\u00feri\u00f0i sveinn kom til, ok var s\u00e1 allra v\u00e6nstr. S\u00e1 er kalla\u00f0rB\u00f6\u00f0varr, ok var honum ekki neitt til l\u00fdta. B\u00f6\u00f0variann h\u00fan mest. \u00deeir renna n\u00fa upp sem gras. Ok \u00fe\u00e1 \u00feeireru at leikum me\u00f0 \u00f6\u00f0rum m\u00f6nnum, eru \u00feeir grimmirok \u00f3v\u00e6gir um allt. F\u00e1 menn har\u00f0leikit af \u00feeim. Mei\u00f0irFr\u00f3\u00f0i marga menn fyrir konungi, en deyddi suma me\u00f0\u00f6llu."}}