{"originalTitle": "Hr\u00f3lfs_Saga_Gautrekssonar_Chapter_1", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Gautrekssonar_Chapter_1", "text": {"0": "\u00deAR hefjum v\u00e9r \u00feessa s\u00f6gu, er Gautrekr konungr,sonr Gauta konungs, r\u00e9\u00f0 fyrir Gautlandi. Hannvar \u00e1g\u00e6tr konungr  fyrir margra hluta sakir, vins\u00e6ll okst\u00f3rgj\u00f6full, sv\u00e1 at hans mildi er jafnan vi\u00f0 brug\u00f0it, \u00fe\u00e1er fornkonunga er getit. Hann \u00e1tti eina d\u00f3ttur barna,ok gifti hann hana Gjafa-Ref Rennissyni me\u00f0 r\u00e1\u00f0i Nerajarls.\u00cd \u00feann t\u00edma haf\u00f0i andazt drottning Gautreks konungs.Hann var \u00fe\u00e1 hniginn \u00e1 inn efra aldr ok var \u00fe\u00f3inn hraustasti. Konungr sat jafnan \u00e1 haugi drottningar,\u00fev\u00ed at honum \u00fe\u00f3tti mikit fr\u00e1fall hennar. \u00de\u00e1 f\u00f3r r\u00edkihans mj\u00f6k stj\u00f3rnarlaust, me\u00f0an konung angra\u00f0i mestfr\u00e1fall drottningar. Eptir \u00feat beiddust vinir konungs,at hann mundi kv\u00e6nast, kv\u00e1\u00f0ust helzt vilja hans afkv\u00e6mitil r\u00edkisstj\u00f3rnar yfir s\u00e9r, l\u00e9tu \u00feat l\u00edkligt, ef hannfengi s\u00e6miligt r\u00e1\u00f0, at \u00feat mundi \u00feeim \u00f6llum til s\u00e6mdarok lang\u00e6\u00f0ligra n\u00e1\u00f0a. Gautrekr konungr t\u00f3k \u00feessu velok kva\u00f0 \u00fe\u00e1 jafnan s\u00fdna ok s\u00fdnt hafa mikinn g\u00f3\u00f0viljavi\u00f0 sik b\u00e6\u00f0i \u00ed r\u00e1\u00f0um ok hraustligri fylgd. Ok litlu s\u00ed\u00f0arb\u00fdr Gautrekr konungr heiman fer\u00f0 s\u00edna me\u00f0 \u00e1tta tigumanna, vel b\u00fana at v\u00e1pnum ok kl\u00e6\u00f0um ok inu fr\u00ed\u00f0astali\u00f0i. Vildi hann \u00feessa fer\u00f0 mj\u00f6k vanda eptir \u00fev\u00ed,sem vir\u00f0ing hans s\u00f3mdi.\u00de\u00f3rir er nefndr hersir einn r\u00edkr \u00ed Noregi. Hann haf\u00f0iatsetu \u00ed Sogni. Hann var vir\u00f0ingama\u00f0r mikill, \u00e1g\u00e6trok it mesta mikilmenni. Hann var kv\u00e1nga\u00f0r ma\u00f0r.Hann \u00e1tti eina d\u00f3ttur barna, er Ingibj\u00f6rg h\u00e9t. H\u00fanvar b\u00e6\u00f0i vitr ok v\u00e6n ok \u00fe\u00f3tti vera inn bezti kostr;h\u00f6f\u00f0u margir r\u00edkir menn hennar be\u00f0it, ok haf\u00f0i h\u00fan\u00f6llum af v\u00edsat, \u00fev\u00ed at henni \u00fe\u00f3tti s\u00e9r hvergi fullkosta.N\u00fa berr sv\u00e1 til, at \u00fear kemr Gautrekr konungr me\u00f0\u00feessu s\u00ednu li\u00f0i. Var vi\u00f0 honum \u00fear tekit har\u00f0la vel.Gekk \u00de\u00f3rir \u00ed m\u00f3ti honum ok bau\u00f0 honum me\u00f0 s\u00ednuf\u00f6runeyti, sv\u00e1 langa dv\u00f6l sem honum vel l\u00edka\u00f0i. Gautrekrkonungr \u00feiggr \u00fear veizlu fagra me\u00f0 inum beztuf\u00f6ngum ok vi\u00f0tektum. \u00dear var kominn konungssoneinn utan \u00f3r l\u00f6ndum; s\u00e1 h\u00e9t \u00d3l\u00e1fr. Hann haf\u00f0i vi\u00f0s\u00e9r hundra\u00f0 manna. \u00deessi konungsson haf\u00f0i be\u00f0it Ingibjargar\u00de\u00f3risd\u00f3ttur, en h\u00fan haf\u00f0i \u00fev\u00ed m\u00e1li vel svarat.Var \u00feessi ma\u00f0r ungr ok v\u00e6nligr. Ok er Gautrekr spyrr\u00feetta, gefr hann at \u00fev\u00ed engan gaum. \u00de\u00e1 er hann hefir\u00fear litla hr\u00ed\u00f0 dvalizt, kallar hann \u00de\u00f3ri \u00e1 tal vi\u00f0 sik.Konungr m\u00e6lti: \"Ek vil y\u00f0r kunnigt gera mitt eyrendi:M\u00e9r er sv\u00e1 flutt, at \u00fe\u00fa eigir, \u00de\u00f3rir, d\u00f3ttur v\u00e6na okvitra, er Ingibj\u00f6rg heitir, ok \u00feat hefi ek me\u00f0 m\u00e9r sta\u00f0fest,at ek vil bi\u00f0ja hennar m\u00e9r til eiginkonu ok sta\u00f0festasv\u00e1 vi\u00f0 y\u00f0r venzl me\u00f0 vin\u00e1ttu\". \u00de\u00f3rir m\u00e6lti:\"Gl\u00f6ggva fr\u00e9tt hefi ek af \u00fev\u00ed, at \u00fe\u00fa ert mikils h\u00e1ttarh\u00f6f\u00f0ingi, ok \u00fev\u00ed vil ek \u00fe\u00ednum eyrendum vel svara.\u00deykki m\u00e9r l\u00edkligt, at m\u00edn d\u00f3ttir s\u00e9 vel gift, \u00fe\u00f3tt h\u00fank\u00e6mi \u00ed y\u00f0ra forsj\u00e1, en sv\u00e1 er m\u00e1l me\u00f0 grenni, at h\u00e9rer kominn einn konungsson; ungr ok v\u00e6nligr, s\u00e1 er\u00d3l\u00e1fr heitr. Hann hefir \u00e1\u00f0r vakit b\u00f3nor\u00f0 vi\u00f0 d\u00f3tturm\u00edna, ok vit h\u00f6fum \u00fear nokkurar stefnur at \u00e1tt. N\u00famun ek \u00feessum vanda v\u00edkja af m\u00e9r ok l\u00e1ta hana sj\u00e1lfakj\u00f3sa s\u00e9r mann til handa, hefir h\u00fan \u00feess be\u00f0it mik\u00e1\u00f0r.\" B\u00e1\u00f0um konungum l\u00edku\u00f0u vel \u00feessi andsv\u00f6r.Litlu s\u00ed\u00f0ar gengu \u00feeir allir saman me\u00f0 vinum s\u00ednumtil skemmu Ingibjargar. Ok er h\u00fan s\u00e1 f\u00f6\u00f0ur sinnme\u00f0 \u00feessum tveimr h\u00f6f\u00f0ingjum \u00fear kominn, heilsa\u00f0ih\u00fan \u00feeim \u00f6llum me\u00f0 bl\u00ed\u00f0u ok ba\u00f0 \u00fe\u00e1 at sitja. \u00de\u00f3rirt\u00f3k \u00fe\u00e1 til or\u00f0a: \"Sv\u00e1 er m\u00e1l me\u00f0 vexti, d\u00f3ttir, at h\u00e9reru komnir me\u00f0 m\u00e9r \u00e1 \u00feinn fund \u00feessir tveir konungar,sem m\u00e1tt \u00fe\u00fa l\u00edta. Er ok eitt eyrendi beggja\u00feeira, at b\u00e1\u00f0ir vilja bi\u00f0ja \u00fe\u00edn. N\u00fa me\u00f0 \u00fev\u00ed, at h\u00e9rmun sannast it fornkve\u00f0na, at eigi m\u00e1 gera tv\u00e1 m\u00e1gaat einni d\u00f3ttur, \u00fe\u00e1 vil ek n\u00fa, at \u00fe\u00fa kj\u00f3sir \u00fe\u00e9r hlut tilhanda, hv\u00e1rn \u00feeira at \u00fe\u00fa vilt eiga. Bi\u00f0 ek, at \u00fe\u00fa veitir\u00feeim sk\u00fdr andsv\u00f6r ok \u00feann \u00f3rskur\u00f0, at \u00fe\u00e9r s\u00e9 heyriligrok oss megi \u00f6llum vel gegna.\" Ingibj\u00f6rg svara\u00f0i: \"Sv\u00e1l\u00edzt m\u00e9r sem \u00feetta s\u00e9 meira vandam\u00e1l en \u00feat s\u00e9 m\u00edne\u00f0a annarrar \u00feeirar konu, er eigi er meir reynd atviti en ek, at skipa \u00feessu m\u00e1li me\u00f0 skynsemd e\u00f0a v\u00edsts\u00e9, at ek kynni \u00feetta kj\u00f3sa fyrir m\u00edna h\u00f6nd, sv\u00e1 semm\u00e9r henti, \u00fev\u00ed at m\u00e9r \u00feykkir mikil l\u00edkendi til standa,at hv\u00e1rrtveggi \u00feessi konungr s\u00e9 mikils h\u00e1ttar ok m\u00e9rmiklu meiri en fullbo\u00f0inn, \u00ed hv\u00e1rs \u00feeira umsj\u00e1, er ekkem. En me\u00f0 tilteknum d\u00e6mum m\u00e1 ek helzt \u00feettaenda: Sv\u00e1 m\u00e1 ek helzt til jafna \u00feessum konungumtveim sem standi tveir apaldrar \u00ed einum gar\u00f0i, ok erannarr ungr ok alll\u00edkligr til, at \u00fear \u00e1 vaxi m\u00f6rg st\u00f3r epliok s\u00e6t \u00feann t\u00edma, er hann hefir fullan aldr s\u00edns t\u00edma,ok merkir s\u00e1 \u00d3l\u00e1f konung. \u00dear \u00ed hj\u00e1 er annarr apaldr,s\u00e1 er stendr me\u00f0 margkv\u00edslu\u00f0um limum \u00e1 s\u00e9r, berandialls konar epli. Sj\u00e1 apaldr merkir stj\u00f3rn ok r\u00edki Gautrekskonungs, er lengi hefir stj\u00f3rnat s\u00ednu r\u00edki me\u00f0 \u00f6rleikok s\u00f3ma, ok stendr hans r\u00e1\u00f0 allt \u00ed fullum t\u00edma. Eross hans hreysti ok \u00f6rleikr \u00ed hvern sta\u00f0 kunnari, ok\u00fe\u00f3 at sv\u00e1 beri til, at hans r\u00edkisstj\u00f3rn \u00ferj\u00f3ti fyrr af s\u00f6kumn\u00e1tt\u00faru aldrs, \u00fe\u00e1 m\u00e1 \u00fe\u00f3 vera, at hann geti \u00fe\u00e1hrausta sonu, ok er \u00fe\u00e1 gott vi\u00f0 \u00fe\u00e1 at una, \u00fe\u00f3tt konungsmissi vi\u00f0. N\u00fa \u00fe\u00f3tt \u00d3l\u00e1fr s\u00e9 ma\u00f0r yngri ok s\u00e9 l\u00edkligrtil h\u00f6f\u00f0ingja, \u00fe\u00e1 er illt v\u00edsu v\u00e1n at kaupa, ok vefek eigi lengr \u00feetta m\u00e1l at sinni, ok k\u00fds ek m\u00e9r til yndisok samlaga Gautrek konung, \u00fe\u00f3tt ek vissi \u00feat fyrir, athann lif\u00f0i f\u00e1 \u00e1r, en \u00d3l\u00e1fr yr\u00f0i gamall sem steinabr\u00fa\u00fev\u00ed at \u00feat er mitt hugbo\u00f0, at hann ver\u00f0i aldri sl\u00edkrh\u00f6f\u00f0ingi, en allra helzt, ef hann lifir litla hr\u00ed\u00f0.\" Vi\u00f0\u00feessi or\u00f0 meyjarinnar ver\u00f0r Gautrekr konungr har\u00f0lagla\u00f0r ok sprettr upp \u00feegar sv\u00e1 sem einn ungr ma\u00f0r,tekr \u00ed h\u00f6nd meyjunni ok festir hana \u00d3l\u00e1fi konungi hj\u00e1veranda. Af \u00feessu var\u00f0 \u00d3l\u00e1fr konungr har\u00f0la rei\u00f0r okkve\u00f0st \u00feessa hefna skyldu \u00e1 Gautreki konungi sj\u00e1lfumok hans li\u00f0i. Gautrekr konungr kva\u00f0 eigi \u00feann l\u00edkantil b\u00f6l at bera, er eigi m\u00e6tti breg\u00f0a, ok skildust \u00feeirvi\u00f0 sv\u00e1 b\u00fait. F\u00f3r \u00d3l\u00e1fr konungr \u00e1 braut me\u00f0 s\u00ednu li\u00f0iok var inn rei\u00f0asti."}}