{"originalTitle": "\u00deorsteins_Saga_V\u00edkingssonar_Chapter_17", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00deorsteins_Saga_V\u00edkingssonar_Chapter_17", "text": {"0": "Skati hefir konungr heitit. Hann var Eir\u00edksson,Myndilssonar, Meit\u00e1lfssonar. Skati konungr r\u00e9\u00f0 fyrir\u00ed Sogni. Hann \u00e1tti s\u00e9r drottningu ok tvau b\u00f6rn. Belih\u00e9t sonr hans, inn mesti \u00e1g\u00e6tisma\u00f0r. Ingibj\u00f6rg h\u00e9t d\u00f3ttirhans. H\u00fan var \u00fe\u00e1 eigi \u00ed r\u00edkinu, \u00fev\u00ed at h\u00fan haf\u00f0i fyrir\u00e1l\u00f6gum or\u00f0it. Skati haf\u00f0i verit berserkr ok inn mestiv\u00edkingr ok ruddi s\u00e9r til r\u00edkis \u00ed Sogni. \u00deorgr\u00edmr h\u00e9tlandvarnarma\u00f0r hans. Hann var inn mesti kappi okmikill garpr, en \u00ed me\u00f0allagi tr\u00far. Mikil vin\u00e1tta varme\u00f0 \u00feeim \u00deorgr\u00edmi ok Bela konungssyni. Beli var innfr\u00e6gasti ma\u00f0r um \u00f6ll l\u00f6nd.\u00deat haf\u00f0i borit til t\u00ed\u00f0enda, at \u00fe\u00e1 Skati konungr varalda\u00f0r mj\u00f6k ok b\u00f6rn hans b\u00e6\u00f0i ung, k\u00f3mu v\u00edkingartveir vi\u00f0 land. H\u00e9t annarr Gautan, en annarr \u00d3gautan.\u00deeir k\u00f3mu mj\u00f6k \u00e1 \u00f3vart ok bu\u00f0u konungi til bardaga,e\u00f0a skyldi hann gerast jarl \u00feeira ok gefa upp land sitt.Skati konungr haf\u00f0i ekki li\u00f0safla vi\u00f0 \u00feeim, en \u00fe\u00f3 vildihann heldr deyja me\u00f0 s\u00e6md en lifa me\u00f0 sk\u00f6mm ok falla\u00ed konungd\u00f3mi s\u00ednum heldr en \u00fej\u00f3na fjandm\u00f6nnums\u00ednum. F\u00f3r hann til bardaga ok haf\u00f0i ekki fleira li\u00f0en hir\u00f0 s\u00edna. \u00deorgr\u00edmr komst \u00ed burt me\u00f0 Bela konungsson,en Ingibj\u00f6rg sat eptir \u00ed skemmu sinni. Skatikonungr fell fyrir \u00d3gautan me\u00f0 g\u00f3\u00f0an or\u00f0st\u00edr, enmenn hans, \u00feeir sem eptir lif\u00f0u, fl\u00fd\u00f0u \u00e1 sk\u00f3ga.Settist \u00d3gautan n\u00fa at r\u00edki ok l\u00e9t gefa s\u00e9r konungsnafn. Hann ba\u00f0 Ingibj\u00f6rgu at ganga me\u00f0 s\u00e9r, en h\u00fanneita\u00f0i \u00feverliga ok sag\u00f0ist fyrr skyldu drepa sik sj\u00e1lfen eiga f\u00f6\u00f0urbana sinn ok sl\u00edkt illmenni sem \u00d3gautaner, -- \"\u00fear sem \u00fe\u00fa ert l\u00edkari fj\u00e1nda en manni.\" \u00d3gautanvar\u00f0 rei\u00f0r vi\u00f0 ok m\u00e6lti: \"Ek skal launa \u00fe\u00e9r illyr\u00f0i\u00fe\u00edn, ok legg ek \u00feat \u00e1 \u00feik, at \u00fe\u00fa s\u00e9rt \u00fev\u00edl\u00edk at vexti okyfirlitum sem Skellinefja, systir m\u00edn, ok allri n\u00e1tt\u00faru\u00feeiri, sem \u00fe\u00fa m\u00e1tt bera, byggir helli \u00feann, sem vi\u00f0Dj\u00fapam\u00f3\u00f0u er, ok komist aldri \u00f3r \u00feessum \u00e1l\u00f6gum, fyrren nokkurr velborinn ma\u00f0r ver\u00f0r til \u00feess at eiga \u00feikok j\u00e1ti \u00fev\u00ed ok \u00fe\u00f3 aldri fyrr en ek er dau\u00f0r, en systirm\u00edn taki vi\u00f0 yfirlitum \u00fe\u00ednum.\" \"\u00deat l\u00e6t ek um m\u00e6lt,\"segir Ingibj\u00f6rg, \"at \u00fe\u00fa nj\u00f3tir \u00feessa r\u00edkis b\u00e6\u00f0i illa okskamma stund.\" Var\u00f0 \u00feetta at \u00e1hr\u00ednsor\u00f0um, er \u00d3gautanm\u00e6lti, at Ingibj\u00f6rg hvarf \u00ed burt. Litlu s\u00ed\u00f0ar kom\u00fear aptr Beli konungsson ok \u00deorgr\u00edmr me\u00f0 marga mennum n\u00e1ttart\u00edma, ok b\u00e1ru eld at lopti \u00fev\u00ed, er \u00feeir br\u00e6\u00f0rsv\u00e1fu \u00ed, ok brenndu inni alla \u00fe\u00e1 menn, utan \u00feeir br\u00e6\u00f0rf\u00f3ru ina ne\u00f0ri lei\u00f0 ok k\u00f3must sv\u00e1 \u00ed burt, l\u00e9ttu eigifyrr en \u00feeir k\u00f3mu fram \u00ed hir\u00f0 Nj\u00f6rfa konungs, en Belit\u00f3k aptr vi\u00f0 r\u00edki s\u00ednu ok ger\u00f0ist \u00fear konungr yfir. \u00deorgr\u00edmrvar enn landvarnarma\u00f0r hans."}}