{"originalTitle": "S\u00f6gubrot_Af_Nokkurum_Fornkonungum_\u00cd_Dana-_Ok_Sv\u00edaveldi_Chapter_3", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "S\u00f6gubrot_Af_Nokkurum_Fornkonungum_\u00cd_Dana-_Ok_Sv\u00edaveldi_Chapter_3", "text": {"0": "Ok er \u00cdvarr konungr spyrr \u00feessi t\u00ed\u00f0endi, at Au\u00f0r vargift, \u00feykkir honum Ra\u00f0bar\u00f0r konungr firna djarfr, erhann fekk hennar \u00e1n hans leyfi, safnar her miklumum \u00f6ll s\u00edn r\u00edki, Sv\u00ed\u00fej\u00f3\u00f0 ok Danm\u00f6rk, ok safnar sv\u00e1miklum her, at eigi kunni telja, hv\u00e9 m\u00f6rg skip hannhaf\u00f0i. Hann stefnir her \u00feeim \u00ed Austrr\u00edki \u00e1 hendr Ra\u00f0bar\u00f0ikonungi, kve\u00f0st ey\u00f0a skulu ok brenna allt hansr\u00edki. \u00cdvarr konungr var \u00fe\u00e1 gamall mj\u00f6k. Ok er hannkom li\u00f0inu austr \u00ed Karj\u00e1labotna, ok \u00e6tla upp at gangaaf skipum me\u00f0 herinum, \u00fear t\u00f3k til r\u00edki Ra\u00f0bar\u00f0skonungs.\u00deat var eina n\u00f3tt, er konungr svaf \u00e1 dreka s\u00ednum \u00edlyptingu, at honum \u00fe\u00f3tti sem dreki mikill flygi utanaf hafinu ok \u00fe\u00f3tti litr hans sem gull eitt ok sindra afhonum upp \u00e1 himininn, sem s\u00edur flygi \u00f3r afli, okl\u00fdsir \u00e1 \u00f6ll l\u00f6nd in n\u00e6stu af honum. Ok \u00fear eptir flj\u00fagaallir fuglar \u00feeir, sem honum \u00fe\u00f3ttu vera \u00e1 Nor\u00f0rl\u00f6ndum,ok \u00fe\u00e1 s\u00e1 hann \u00ed annan sta\u00f0, at dregr upp sk\u00fdmikit af landnor\u00f0ri, ok s\u00e9r, at \u00fear fylgir sv\u00e1 mikit regnok hvassvi\u00f0ri, at honum \u00fe\u00f3tti sem allir sk\u00f3gar ok alltland flyti \u00ed vatni \u00fev\u00ed, sem ofan rigndi. \u00dear fylgdu rei\u00f0arok eldingar. Ok er s\u00e1 inn mikli dreki fl\u00f3 af s\u00e6num \u00e1landit, \u00fe\u00e1 kom m\u00f3ti honum regnit ok illvi\u00f0rit ok sv\u00e1mikit myrkr, at \u00fev\u00ed n\u00e6st s\u00e1 hann eigi drekann n\u00e9 fuglana,en heyr\u00f0i \u00fe\u00f3 gn\u00fd mikinn af rei\u00f0unum ok af illvi\u00f0rinu,ok gekk allt sv\u00e1 su\u00f0r ok vestr um landit ok sv\u00e1 v\u00ed\u00f0asem hans r\u00edki var. Ok \u00fe\u00e1 \u00fe\u00f3ttist hann sj\u00e1 \u00fear til, semskipin v\u00e1ru, at \u00f6ll v\u00e1ru or\u00f0in at hv\u00f6lum einum okrenna \u00fat \u00ed haf.Ok s\u00ed\u00f0an vaknar hann, ok hann l\u00e9t kalla til s\u00edn H\u00f6r\u00f0,f\u00f3stra sinn, ok segir honum drauminn ok ba\u00f0 hannr\u00e1\u00f0a. H\u00f6r\u00f0r kve\u00f0st vera sv\u00e1 gamla\u00f0r, at hann kva\u00f0stekki kunna at skynja drauma. Hann st\u00f3\u00f0 \u00ed bjargi fyrirofan bryggjuspor\u00f0, en konungr l\u00e1 \u00ed lyptingu ok sprettirlangskarir, er \u00feeir r\u00e6ddust vi\u00f0. Konunginum var \u00f3skapl\u00e9ttok m\u00e6lti: \"Gakk \u00e1 skip, H\u00f6r\u00f0r, ok r\u00e1\u00f0 draumminn.\" H\u00f6r\u00f0r segist eigi munu \u00fat ganga, -- \"ok \u00fearfeigi at r\u00e1\u00f0a draum \u00feinn. Sj\u00e1lfr m\u00e1ttu vita, hvat hanner, ok meiri v\u00e1n, at skammt l\u00ed\u00f0i he\u00f0an, \u00e1\u00f0r skipastmunu r\u00edki \u00ed Sv\u00ed\u00fej\u00f3\u00f0 ok Danm\u00f6rk, ok er n\u00fa kominn\u00e1 \u00feik helgr\u00e1\u00f0r, er \u00fe\u00fa hyggst \u00f6ll r\u00edki munu undir \u00feikleggja, en \u00fe\u00fa veizt eigi, at hitt mun fram koma, at \u00fe\u00famunt vera dau\u00f0r, en \u00f3vinir \u00fe\u00ednir munu f\u00e1 r\u00edkit.\" Konungrm\u00e6lti: \"Gakk hingat ok seg illsp\u00e1r \u00fe\u00ednar.\" H\u00f6r\u00f0rm\u00e6lti: \"H\u00e9r mun ek standa ok he\u00f0an segja.\" Konungrm\u00e6lti: \"Hverr var H\u00e1lfdan snjalli me\u00f0 \u00c1sum?\" H\u00f6r\u00f0rsvarar: \"Hann var Baldr me\u00f0 \u00c1sum, er \u00f6ll regin gr\u00e9tu,ok \u00fe\u00e9r \u00f3l\u00edkr.\" \"Vel segir \u00fe\u00fa,\" kva\u00f0 konungr, \"gakkhingat ok seg t\u00ed\u00f0endi.\" H\u00f6r\u00f0r svarar: \"H\u00e9r mun ekstanda ok he\u00f0an segja.\" Konungr spyrr: \"Hverr varHr\u00e6rekr me\u00f0 \u00c1sum?\" H\u00f6r\u00f0r svarar: \"Hann var H\u00e6nir,er hr\u00e6ddastr var \u00c1sa, ok \u00fe\u00f3 \u00fe\u00e9r illr.\" \"Hverr var Helgiinn hvassi me\u00f0 \u00c1sum?\" segir konungr. H\u00f6r\u00f0r svarar:\"Hann var Herm\u00f3\u00f0r, er bezt var huga\u00f0r, ok \u00fe\u00e9r\u00f3\u00fearfr.\" Konungr m\u00e6lti: \"Hverr var Gu\u00f0r\u00f6\u00f0r me\u00f0 \u00c1sum?\"H\u00f6r\u00f0r svarar: \"Heimdallr var hann, er heimskastrvar allra \u00c1sa, ok \u00fe\u00f3 \u00fe\u00e9r illr.\" Konungr m\u00e6lti:\"Hverr em ek me\u00f0 \u00c1sum?\" H\u00f6r\u00f0r svarar: \"Muntuvera ormr s\u00e1, sem verstr er til, er heitir Mi\u00f0gar\u00f0sormr.\"Konungr svarar rei\u00f0r mj\u00f6k: \"Ef \u00fe\u00fa segir m\u00e9r feig\u00f0m\u00edna, \u00fe\u00e1 segi ek \u00fe\u00e9r, at \u00fe\u00fa munt eigi lengr lifa, \u00fev\u00ed atek kenni \u00feik, hvar \u00fe\u00fa stendr, \u00fer\u00fa\u00f0na \u00feursinn. \u00de\u00e1 far\u00fe\u00fa n\u00fa n\u00e6r Mi\u00f0gar\u00f0sorminum, ok reynum me\u00f0 okkr.\"\u00de\u00e1 hlj\u00f3p konungr \u00f3r lyptingunni, ok var\u00f0 hann sv\u00e1 rei\u00f0r,at hann hlj\u00f3p \u00fat um skarirnar. En H\u00f6r\u00f0r steyptist \u00f3rbjarginu ok \u00e1 s\u00e6inn \u00fat, ok \u00feeir menn, er v\u00f6r\u00f0 heldu\u00e1 konungs skipinu, s\u00e1 \u00feat s\u00ed\u00f0ast til konungs ok Har\u00f0ar,at hv\u00e1rrgi kom upp s\u00ed\u00f0an.Ok eptir \u00feessi t\u00ed\u00f0endi er bl\u00e1sit li\u00f0inu til landg\u00f6ngu,ok eiga \u00feing. \u00deessi t\u00ed\u00f0endi spyrjast n\u00fa um allan herinn,er konungr er dau\u00f0r, ok \u00fe\u00e1 er r\u00e1\u00f0s leitat, hv\u00e9 me\u00f0 \u00feessummikla her skal fara. \u00deat s\u00fdndist \u00feeim, \u00fear sem \u00cdvarrkonungr var dau\u00f0r, en \u00e1ttu engar sakir vi\u00f0 Ra\u00f0bar\u00f0konung, at hverr f\u00e6ri heim sem skj\u00f3tast at g\u00f3\u00f0um byr.\u00deat var r\u00e1\u00f0s tekit, rofinn lei\u00f0angrinn, siglir hverr tils\u00edns lands. Ok er \u00feetta spyrr Ra\u00f0bar\u00f0r konungr, setrhann Harald, stj\u00fapson sinn, yfir suman herinn. Ferr\u00fe\u00e1 Haraldr me\u00f0 li\u00f0inu \u00e1 Selund, ok var hann \u00fear tilkonungs tekinn. \u00dev\u00ed n\u00e6st f\u00f3r hann \u00e1 Sk\u00e1ni til \u00feessr\u00edkis, er \u00e1tt h\u00f6f\u00f0u m\u00f3\u00f0urfr\u00e6ndr hans, ok var \u00fear tekitvi\u00f0 honum vel, ok efldist \u00fea\u00f0an mj\u00f6k at li\u00f0i. \u00de\u00e1 f\u00f3rhann upp \u00e1 Sv\u00ed\u00fej\u00f3\u00f0 ok leggr undir sik allt Sv\u00edaveldiok J\u00f3tland, er \u00e1tt haf\u00f0i \u00cdvarr, m\u00f3\u00f0urfa\u00f0ir hans, h\u00f3f\u00fe\u00e1 upp marga fylkiskonunga, er \u00e1\u00f0r v\u00e1ru teknir afr\u00edki fyrir \u00cdvari konungi. Haraldr konungr hefir starfsamtr\u00edki \u00f6ndver\u00f0a daga s\u00edna. Fyrir \u00fe\u00e1 s\u00f6k, at hanner ungr ma\u00f0r, \u00fe\u00f3tti m\u00f6nnum sem d\u00e6lla mundi at leitaeptir f\u00f6\u00f0urleif\u00f0um s\u00ednum, er \u00e1\u00f0r v\u00e1ru teknir af r\u00edkifyrir \u00cdvari konungi e\u00f0a Ingjaldi konungi."}}