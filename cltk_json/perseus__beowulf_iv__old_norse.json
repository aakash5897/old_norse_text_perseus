{"originalTitle": "Beowulf_Iv", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Iv", "text": {"0": "IVHim se yldesta  andswarode,werodes w\u012bsa,  wordhord onl\u0113ac:'W\u0113 synt gumcynnes  G\u0113ata l\u0113odeond Higel\u0101ces  heor\u00f0gen\u0113atas.W\u00e6s m\u012bn f\u00e6der  folcum gec\u0233\u00feed,\u00e6\u00feele ordfruma,  Ecg\u00fe\u0113ow h\u0101ten;geb\u0101d wintra worn,  \u01e3r h\u0113 on weg hwurfe,gamol of geardum;  hine gearwe gemanwitena w\u0113lhwylc  w\u012bde geond eor\u00fean.W\u0113 \u00feurh holdne hige  hl\u0101ford \u00fe\u012bnne,sunu Healfdenes  s\u0113cean cw\u014dmon,l\u0113odgebyrgean;  wes \u00fe\u016b \u016bs l\u0101rena g\u014dd !Habba\u00f0 w\u0113 t\u014d \u00fe\u01e3m m\u01e3ran  micel \u01e3rendeDeniga frean;  ne sceal \u00fe\u01e3r dyrne sumwesan, \u00fe\u00e6s ic w\u0113ne.  \u00fe\u016b w\u0101st, gif hit issw\u0101 w\u0113 s\u014d\u00fel\u012bce  secgan h\u0233rdon,\u00fe\u00e6t mid Scyldingum  scea\u00f0ona ic n\u0101t hwylc,d\u0113ogol d\u01e3dhata  deorcum nihtum\u0113awe\u00f0 \u00feurh egsan  unc\u016b\u00f0ne n\u012b\u00f0,h\u0233n\u00f0u ond hr\u0101fyl.  Ic \u00fe\u00e6s Hr\u014d\u00f0g\u0101r m\u00e6g\u00feurh r\u016bmne sefan  r\u01e3d gel\u01e3ran,h\u016b h\u0113 fr\u014dd ond g\u014dd  f\u0113ond ofersw\u0233\u00f0e\u00fe --gyf him edwenden  \u01e3fre scoldebealuwa bisigu  b\u014dt eft cuman --,ond \u00fe\u0101 cearwylmas  c\u014dlran wur\u00f0a\u00fe;o\u00f0\u00f0e \u0101 sy\u00fe\u00f0an  earfo\u00f0\u00fer\u0101ge,\u00fer\u0113an\u0233d \u00feola\u00f0,  \u00feenden \u00fe\u01e3r wuna\u00f0on h\u0113ahstede  h\u016bsa s\u0113lest.'Weard ma\u00feelode,  \u00f0\u01e3r on wicge s\u00e6t,ombeht unforht:  '\u01e2ghw\u00e6\u00feres scealscearp scyldwiga  gesc\u0101d witan,worda ond worca,  s\u0113 \u00fee w\u0113l \u00feence\u00f0.Ic \u00fe\u00e6t geh\u0233re,  \u00fe\u00e6t \u00feis is hold weorodfr\u0113an Scyldinga.  Gew\u012bta\u00fe for\u00f0 beranw\u01e3pen ond gew\u01e3du,  ic \u0113ow w\u012bsige;swylce ic magu\u00feegnas  m\u012bne h\u0101tewi\u00f0 f\u0113onda gehwone  flotan \u0113owerne,n\u012bwtyrwydne  nacan on sande\u0101rum healdan,  o\u00fe \u00f0\u00e6t eft byre\u00f0ofer lagustr\u0113amas  l\u0113ofne mannanwudu wundenhals  t\u014d Wedermearce,g\u014ddfremmendra  swylcum gife\u00fee bi\u00f0,\u00fe\u00e6t \u00feone hilder\u01e3s  h\u0101l ged\u012bge\u00f0.'Gewiton him \u00fe\u0101 f\u0113ran,--  flota stille b\u0101d,seomode on s\u0101le  s\u012bdf\u00e6\u00femed scip,on ancre f\u00e6st.  Eoforl\u012bc sciononofer hl\u0113orber[g]an  gehroden golde,f\u0101h ond f\u0233rheard,--  ferhwearde h\u0113old.g\u016b\u00fem\u014ddgum men.  Guman \u014dnetton,sigon \u00e6tsomne,  o\u00fe \u00fe\u00e6t h\u0233 [s]\u00e6l timbredgeatol\u012bc ond goldf\u0101h  ongyton mihton;\u00fe\u00e6t w\u00e6s forem\u01e3rost  foldb\u016bendumreceda under roderum,  on \u00fe\u01e3m se r\u012bca b\u0101d;l\u012bxta se l\u0113oma  ofer landa fela.Him \u00fe\u0101 hilded\u0113or  [h]of m\u014ddigratorht get\u01e3hte,  \u00fe\u00e6t h\u012be him t\u014d mihtongegnum gangan;  g\u016b\u00f0beorna sumwicg gewende,  word \u00e6fter cw\u00e6\u00f0:'M\u01e3l is m\u0113 t\u014d f\u0113ran;  F\u00e6der alwaldamid \u0101rstafum  \u0113owic gehealdes\u012b\u00f0a gesunde!  Ic t\u014d s\u01e3 wille,wi\u00f0 wr\u0101\u00f0 werod  wearde healdan.'"}}