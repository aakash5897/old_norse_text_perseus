{"originalTitle": "S\u00f6rla_\u00de\u00e1ttr_E\u00f0a_He\u00f0ins_Saga_Ok_H\u00f6gna_Chapter_7", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "S\u00f6rla_\u00de\u00e1ttr_E\u00f0a_He\u00f0ins_Saga_Ok_H\u00f6gna_Chapter_7", "text": {"0": "\u00deat er sagt, at nokkuru s\u00ed\u00f0ar f\u00e6ri H\u00f6gni \u00ed herna\u00f0,en He\u00f0inn sat eptir ok skyldi geyma r\u00edkis. \u00deat var einndag, at He\u00f0inn f\u00f3r \u00e1 sk\u00f3g at skemmta s\u00e9r. \u00de\u00e1 var bl\u00edttve\u00f0r. Honum var\u00f0 enn vikit \u00ed burt fr\u00e1 m\u00f6nnum s\u00ednum.Hann kom \u00ed eitt rj\u00f3\u00f0r. \u00dear s\u00e1 hann sitja konu \u00e1st\u00f3li \u00fe\u00e1 s\u00f6mu, er hann s\u00e1 fyrr \u00e1 Serklandi, ok leizthonum sem h\u00fan v\u00e6ri n\u00fa allt fegri en fyrr. H\u00fan kasta\u00f0ienn or\u00f0um fyrr \u00e1 hann ok ger\u00f0i sik bl\u00ed\u00f0a \u00ed m\u00e1li.H\u00fan helt \u00e1 einu horni, ok var lok yfir. Konungi rannhugr til hennar. H\u00fan bau\u00f0 honum at drekka, en konungrvar \u00feyrstr, \u00fev\u00ed at honum var varmt or\u00f0it, tekrvi\u00f0 ok drekkr. En er hann haf\u00f0i drukkit, br\u00e1 honummj\u00f6k undarliga vi\u00f0, \u00fev\u00ed at hann mundi engan hlut\u00feann, sem \u00e1\u00f0r haf\u00f0i yfir gengit. Hann settist \u00fe\u00e1 ni\u00f0r,ok t\u00f6lu\u00f0ust \u00feau vi\u00f0. H\u00fan spur\u00f0i, hv\u00e1rt honum hef\u00f0inokkut sv\u00e1 reynzt sem h\u00fan haf\u00f0i sagt honum fyrr um\u00ed\u00fer\u00f3ttir H\u00f6gna ok har\u00f0r\u00e6\u00f0i. He\u00f0inn sag\u00f0i \u00feat satt vera,-- \"\u00fev\u00ed at hann skorti ekki vi\u00f0 mik neina atgervi, ervit reyndum, ok \u00fev\u00ed h\u00f6fum vit kallazt jafnir.\" \"Ekkieru \u00feit \u00fe\u00f3 jafnir,\" segir h\u00fan. \"Hvat finnr \u00fe\u00fa til \u00feess?\"segir hann. \"\u00deat finn ek til,\" segir h\u00fan, \"at H\u00f6gni \u00e1s\u00e9r drottningu af st\u00f3rum \u00e6ttum, en \u00fe\u00fa \u00e1tt \u00fe\u00e9r engakonu.\" Hann svarar: \"H\u00f6gni giftir m\u00e9r \u00feegar Hildi,d\u00f3ttur s\u00edna, er ek vil bi\u00f0ja, ok er ek \u00fe\u00e1 ekki verr kv\u00e6ntren hann.\" \"Minnkast \u00fe\u00e1 metna\u00f0r \u00feinn\" segir h\u00fan, \"ef\u00fe\u00fa bi\u00f0r H\u00f6gna m\u00e6g\u00f0a. Hitt v\u00e6ri heldr til, ef \u00feik skyrtihv\u00e1rki hug n\u00e9 hreysti, sem \u00fe\u00fa l\u00e6tr at s\u00e9, at nema Hildi\u00ed burtu, en drepa drottningu me\u00f0 \u00fev\u00ed m\u00f3ti at taka hanaok leggja hana ni\u00f0r fyrir bar\u00f0it \u00e1 drekanum ok l\u00e1tahann sn\u00ed\u00f0a hana sundr, \u00fe\u00e1 er hann er fram settr.\" Sv\u00e1var He\u00f0inn fanginn \u00ed illsku ok \u00f3minni af \u00f6li \u00fev\u00ed, erhann haf\u00f0i drukkit, at honum s\u00fdndist ekki annat r\u00e1\u00f0en \u00feetta, ok ekki mundi hann til, at \u00feeir H\u00f6gni v\u00e6rif\u00f3stbr\u00e6\u00f0r.S\u00ed\u00f0an skildu \u00feau, ok f\u00f3r He\u00f0inn til manna sinna.\u00deetta var at \u00e1li\u00f0nu sumri. He\u00f0inn skipar \u00fe\u00e1 m\u00f6nnums\u00ednum at b\u00faa til drekann, \u00fev\u00ed at hann kve\u00f0st heim viljatil Serklands. S\u00ed\u00f0an gekk hann til skemmu ok t\u00f3k sinnihendi hv\u00e1ra, drottningu ok Hildi, ok gengr \u00fat me\u00f0\u00fe\u00e6r. Menn t\u00f3ku kl\u00e6\u00f0i ok gripi Hildar. \u00deeir einir v\u00e1rumenn \u00ed r\u00edkinu, at ekki \u00feor\u00f0u at gera sakir He\u00f0ins okmanna hans, \u00fev\u00ed at hann var mj\u00f6k \u00f3fr\u00fdnligr. Hildrspur\u00f0i He\u00f0in, hvat er hann \u00e6tla\u00f0i, en hann sag\u00f0i henni.H\u00fan ba\u00f0 hann eigi sv\u00e1 gera, -- \"\u00fev\u00ed at fa\u00f0ir minnmun gifta mik \u00fe\u00e9r, ef \u00fe\u00fa vilt bi\u00f0ja m\u00edn.\" \"Eigi vil ek\u00feat gera,\" segir He\u00f0inn, \"at bi\u00f0ja \u00fe\u00edn.\" \"Ok \u00fe\u00f3 at \u00feats\u00e9,\" segir h\u00fan, \"at \u00fe\u00fa vilir ekki annat en flytja mik\u00ed burt, \u00fe\u00e1 munu \u00feit fa\u00f0ir minn \u00fe\u00f3 s\u00e6ttast, en ef \u00fe\u00fagerir sv\u00e1 illa ok \u00f3mannliga, at \u00fe\u00fa vinnir bana m\u00f3\u00f0urminni, \u00fe\u00e1 munu \u00feit fa\u00f0ir minn aldri s\u00e6ttast, ok \u00feessligahafa m\u00e9r draumar gengit sem \u00feit muni\u00f0 berjastok drepast ni\u00f0r, ok \u00fe\u00f3 muni \u00fear annat \u00feyngra \u00e1 koma,ok mun m\u00e9r \u00feat mikill harmr, ef ek skal horfa upp \u00e1f\u00f6\u00f0ur minn, at hann skuli standa undir meinger\u00f0umok miklum \u00e1l\u00f6gum, en m\u00e9r er \u00fe\u00f3 engi gle\u00f0i \u00ed at sj\u00e1\u00feik \u00ed illendum ok erfi\u00f0ismunum.\" He\u00f0inn kve\u00f0st aldrihir\u00f0a, hvat er bak k\u00e6mi, ok sag\u00f0ist gera mundu sem\u00e1\u00f0r. \"Eigi m\u00e1ttu n\u00fa at gera,\" segir Hildr, \"\u00fev\u00ed at \u00fe\u00e9rer eigi sj\u00e1lfr\u00e1tt um.\" S\u00ed\u00f0an gekk He\u00f0inn til strandar.Var \u00fe\u00e1 settr fram drekinn. Skaut hann \u00fe\u00e1 drottninguni\u00f0r fyrir bar\u00f0it. L\u00e9t h\u00fan \u00fear l\u00edf sitt, en He\u00f0inn gengr\u00fat \u00e1 drekann.Ok er hann er alb\u00fainn, f\u00fdsir hann at ganga \u00e1 landeinn sinna manna ok \u00ed \u00feann sama sk\u00f3g, sem fyrr haf\u00f0ihann gengit. Ok er hann kom fram \u00ed rj\u00f3\u00f0rit, s\u00e1 hann\u00fear G\u00f6ndul sitja \u00e1 st\u00f3li. \u00deau kv\u00f6ddust kunnliga. He\u00f0innsag\u00f0i henni fr\u00e1 framfer\u00f0um s\u00ednum; h\u00fan l\u00e9t vel yfir.H\u00fan haf\u00f0i \u00fear hornit \u00feat, er h\u00fan f\u00f3r fyrr me\u00f0, okbau\u00f0 honum at drekka af. Hann t\u00f3k vi\u00f0 ok drakk, ener hann haf\u00f0i drukkit, seig at honum svefn, ok halla\u00f0ihann s\u00e9r \u00ed kn\u00e9 henni. En er hann var sofna\u00f0r, f\u00f3r h\u00fanundan h\u00f6f\u00f0i honum ok m\u00e6lti: \"N\u00fa v\u00edgi ek \u00feik undir\u00f6ll \u00feau atkv\u00e6\u00f0i ok skildaga, sem \u00d3\u00f0inn fyrir m\u00e6lti,ok ykkr H\u00f6gna b\u00e1\u00f0a ok allt li\u00f0 ykkart.\" S\u00ed\u00f0an vakna\u00f0iHe\u00f0inn ok s\u00e1 svipinn af G\u00f6ndul ok s\u00fdndist honum \u00fe\u00e1sv\u00f6rt ok mikil. He\u00f0inn mundi n\u00fa allt ok \u00fe\u00f3tti mikit slyssitt, hugsar n\u00fa at fara nokkut langt \u00ed burt, sv\u00e1 at hannm\u00e6tti eigi dagliga heyra brigzli sinna v\u00e1ndra framfer\u00f0a,ferr n\u00fa til skips, l\u00e6tr skj\u00f3tt \u00f3r landfestum, stendrbyrr af landi, ok siglir sv\u00e1 \u00ed burt me\u00f0 Hildi."}}