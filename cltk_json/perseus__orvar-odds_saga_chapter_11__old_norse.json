{"originalTitle": "\u00d6rvar-Odds_Saga_Chapter_11", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00d6rvar-Odds_Saga_Chapter_11", "text": {"0": "N\u00fa er ekki sagt af fer\u00f0um \u00feeira, fyrr en \u00feeir finnastvi\u00f0 Gautelfi, ok leggja \u00feeir n\u00fa \u00ed umr\u00e6\u00f0u me\u00f0 s\u00e9r, hvertn\u00fa skal halda um sumarit. En Oddr sag\u00f0ist f\u00fasastrat halda vestr um haf. \u00deeir hafa n\u00fa tuttugu skip, okst\u00fdrir Oddr drekanum H\u00e1lfdanarnaut. \u00deeir koma vi\u00f0Skotland ok gera \u00fear uppr\u00e1sir, herja ok brenna hvervetna,\u00fear er \u00feeir koma, ok eigi l\u00e9tta \u00feeir fyrr en \u00feeirskattgilda landit. \u00dea\u00f0an fara \u00feeir til Orkneyja ok leggja\u00fe\u00e6r undir sik ok sitja \u00fear um vetrinn. En um v\u00e1ritfara \u00feeir til \u00cdrlands ok herja \u00fear b\u00e6\u00f0i me\u00f0 sj\u00f3numok upp \u00e1 landit. \u00deess f\u00f3r Oddr hvergi, at eigi fylgdi\u00c1smundr honum. En \u00fear fl\u00fd\u00f0u undan b\u00e6\u00f0i \u00e1 merkrok sk\u00f3ga b\u00f6rn ok konur ok karlar, en f\u00e1lu fj\u00e1rhlutsinn ok sj\u00e1lfa sik.\u00dear var einn dag, at \u00feeir Oddr ok \u00c1smundr v\u00e1rutveir saman staddir \u00e1 landi uppi. Oddr var sv\u00e1 b\u00fainn,at hann haf\u00f0i \u00f6rvam\u00e6li sinn \u00e1 baki s\u00e9r, en boga \u00edhendi, ok vildu leita manna nokkurra, ef \u00feeir fyndi.N\u00fa finnr Oddr eigi fyrr en strengr gellr vi\u00f0, ok fl\u00fdgr\u00f6r af sk\u00f3gi ok nemr eigi fyrr sta\u00f0ar en h\u00fan kemr at\u00c1smundi, ok fell hann vi\u00f0 ok d\u00f3 skj\u00f3tt. \u00deetta \u00fe\u00f3ttiOddi sv\u00e1 mikil t\u00ed\u00f0endi ok ill, at hann \u00feykkist aldrisl\u00edkan ska\u00f0a be\u00f0it hafa \u00e1 sinni \u00e6vi. Hann gengr n\u00fa\u00e1 land upp, en \u00c1smundr l\u00e1 \u00fear eptir, ok er Oddr sv\u00e1\u00ed illum hug, at hann \u00e6tlar s\u00e9r ekki annat en gera \u00cdrumallt \u00feat illt, er honum kemr \u00ed hug. Hann kom n\u00fa atrj\u00f3\u00f0ri einu ok s\u00e9r \u00fear fj\u00f6lda mikinn, b\u00e6\u00f0i konur okkarla. Hann s\u00e9r mann standa upp \u00ed gu\u00f0vefjarkyrtli,ok haf\u00f0i boga \u00ed hendi, en \u00f6rvarnar st\u00f3\u00f0u \u00ed vellinumhj\u00e1 honum. \u00deat \u00feykkir Oddi at v\u00edsu mega ganga, athann muni \u00fear eptir hefndum eiga at leita, \u00fear sems\u00e1 ma\u00f0r er. \u00dev\u00ed tekr hann \u00f6r eina af Gusisnautum okleggr \u00e1 streng ok sk\u00fdtr at \u00feessum manni. Kom s\u00fa \u00e1hann mi\u00f0jan, ok fell hann \u00feegar dau\u00f0r ni\u00f0r. N\u00fa sk\u00fdtrhann hverri at annarri, sv\u00e1 at hann drap \u00fear \u00ferj\u00e1 menna\u00f0ra. Ok n\u00fa fl\u00fd\u00f0i li\u00f0it \u00e1 sk\u00f3ga. En Oddr er sv\u00e1 \u00ed illumhug vi\u00f0 \u00cdra, at hann \u00e6tlar at vinna \u00feeim allt \u00feat illt,er hann megi orka. Hann gengr n\u00fa eptir sk\u00f3garbrauteinni mikilli. Hann kippir n\u00fa upp hverjum runni me\u00f0r\u00f3tum, \u00feeim sem fyrir honum ver\u00f0r. Hann kippir\u00feeim runni upp einum, er lausari var fyrir en a\u00f0rir.\u00dear s\u00e9r hann hur\u00f0 undir ok kippir henni upp okgengr \u00fear ni\u00f0r \u00ed j\u00f6r\u00f0. \u00dear finnr hann fj\u00f3rar konur \u00edjar\u00f0h\u00fasinu, ok var ein miklu v\u00e6nst. Hann \u00fer\u00edfr \u00feegar\u00ed h\u00f6nd henni ok vill kippa henni \u00f3r h\u00fasinu. H\u00fan t\u00f3k\u00fe\u00e1 til or\u00f0a: \"L\u00e1ttu mik lausa, Oddr,\" sag\u00f0i h\u00fan.\"Hvat tr\u00f6ll veiztu til \u00feess,\" sag\u00f0i hann, \"hv\u00e1rt ek heitiOddr e\u00f0a annan veg?\" \"Ek vissa \u00feat,\" sag\u00f0i h\u00fan, \"\u00feegar\u00fe\u00fa komt hingat, hverr \u00fe\u00fa vart, ok sv\u00e1 veit ek, at Hj\u00e1lmarrer me\u00f0 \u00fe\u00e9r, ok skal ek kunna at segja honum, efek fer nau\u00f0ig til skipanna.\" \"Eigi skaltu fara at s\u00ed\u00f0r,\"sag\u00f0i Oddr. N\u00fa taka \u00fe\u00e6r konurnar til hennar ok viljahalda henni, en h\u00fan bi\u00f0r \u00fe\u00e6r h\u00e6tta. ,Ek mun kaupaat \u00fe\u00e9r,\" sag\u00f0i h\u00fan, \"at \u00fe\u00fa l\u00e1tir mik fara \u00ed fri\u00f0i, \u00fev\u00edat mik skortir eigi f\u00e9.\" \"Fjarri ferr, at ek vilja f\u00e9\u00feitt,\" sag\u00f0i Oddr, \"\u00fev\u00ed at mik skortir eigi gull n\u00e9 silfr.\"\"\u00de\u00e1 mun ek l\u00e1ta gera \u00fe\u00e9r skyrtu,\" sag\u00f0i h\u00fan. \"\u00deat erenn sv\u00e1\" sag\u00f0i Oddr, \"at ek \u00e1 n\u00f3gar skyrtur e\u00f0askyrtuger\u00f0ir.\" \"Kost muntu eiga,\" sag\u00f0i h\u00fan, \"ok eigi\u00fev\u00edl\u00edkrar, sem ek mun l\u00e1ta gera, \u00fev\u00ed at h\u00fan skal saumu\u00f0me\u00f0 gull, en ger \u00f3r silki. Ek mun l\u00e1ta fylgja \u00fe\u00e1kosti skyrtunni, at \u00fe\u00fa munt eigi eiga \u00fev\u00edl\u00edkrar kosti\u00e1\u00f0r.\" \"L\u00e1t mik heyra \u00fe\u00e1,\" sag\u00f0i Oddr. \"\u00deik skal aldrikala \u00ed henni, hv\u00e1rki \u00e1 sj\u00f3 n\u00e9 \u00e1 landi. \u00deik skal eigi sundm\u00e6\u00f0a, ok eigi skal \u00fe\u00e9r eldr granda, ok eigi skal \u00feikhungr s\u00e6kja, ok eigi skulu \u00feik j\u00e1rn b\u00edta, ok vi\u00f0 \u00f6llumhlutum mun ek hana gera nema vi\u00f0 einum.\" \"Hverrer s\u00e1 inn eini?\" sag\u00f0i Oddr. \"\u00deik munu j\u00e1rn b\u00edta,\"sag\u00f0i h\u00fan, \"ef \u00fe\u00fa ert \u00e1 fl\u00f3tta, \u00fe\u00f3tt \u00fe\u00fa s\u00e9rt \u00ed skyrtunni.\"\"Annat vilda ek optar vinna \u00ed orrostum enfl\u00fdja,\" sag\u00f0i Oddr, \"e\u00f0a hv\u00e9 n\u00e6r skal h\u00fan ger?\" \"At\u00f6\u00f0ru sumri,\" sag\u00f0i h\u00fan, \"jafnt \u00ed \u00feat mund dags, semn\u00fa er, ok er n\u00fa s\u00f3l \u00ed su\u00f0ri. \u00de\u00e1 skulu vit h\u00e9r finnast\u00ed \u00feessu sama rj\u00f3\u00f0ri.\" \"Hvat kemr \u00fe\u00e9r \u00ed hug,\" sag\u00f0iOddr, \"ef \u00fe\u00fa efnir eigi \u00feetta, hvern kost ek mun geray\u00f0r \u00cdrum \u00fe\u00e1, sv\u00e1 sem ek \u00e1 \u00feeim illt at launa, er \u00feeirhafa felldan \u00c1smund?\" \"\u00deykkist \u00fe\u00fa enn eigi hafa hefnthans,\" sag\u00f0i h\u00fan, \"\u00fear sem \u00fe\u00fa hefir drepit f\u00f6\u00f0ur minnok br\u00e6\u00f0r m\u00edna \u00ferj\u00e1?\" \"Alls ekki \u00feykki m\u00e9r hans hefntat heldr,\" sag\u00f0i Oddr. \u00deetta ver\u00f0r n\u00fa kaup \u00feeira, sem\u00feau h\u00f6f\u00f0u stofnat, ok skiljast at \u00fev\u00ed.F\u00f3r Oddr n\u00fa \u00fear til, at \u00c1smundr l\u00e1, tekr hann n\u00faupp ok leggr \u00e1 bak s\u00e9r ok gengr sv\u00e1 b\u00fainn til sj\u00f3var.\u00de\u00e1 var Hj\u00e1lmarr kominn \u00e1 land me\u00f0 li\u00f0i s\u00ednu \u00f6lluok \u00e6tlar at leita at Oddi. \u00deeir finnast skammt fr\u00e1 skipum,ok spyrr Hj\u00e1lmarr t\u00ed\u00f0enda, en Oddr sag\u00f0i honum.\"Hefir \u00fe\u00fa nokkut hefnt hans?\" sag\u00f0i Hj\u00e1lmarr. \u00de\u00e1var\u00f0 Oddi lj\u00f3\u00f0 \u00e1 munni:\"Rann ek at v\u00ed\u00f0rivagns sl\u00f3\u00f0g\u00f6tu,\u00e1\u00f0r en strengv\u00f6lumstr\u00ed\u00f0um m\u00e6ttak.Munda ek \u00c1smundau\u00f0i m\u00ednumaptr \u00f3d\u00e1inn\u00f6llum kaupa.\"\"Hvat skal n\u00fa til r\u00e1\u00f0a taka?\" sag\u00f0i Hj\u00e1lmarr. \"Herjamuntu n\u00fa vilja ok gera h\u00e9r hvervetna illt.\" \"\u00deat ferrn\u00fa fjarri,\" sag\u00f0i Oddr, \"\u00fev\u00ed at ek vil n\u00fa \u00e1 burt semskj\u00f3tast.\" \u00deetta undru\u00f0ust v\u00edkingar mj\u00f6k. En Hj\u00e1lmarrkva\u00f0 sv\u00e1 vera skyldu sem Oddr vildi. \u00deeir verpa \u00fearhaug eptir \u00c1smund. Sv\u00e1 l\u00e1ta v\u00edkingarnir illa yfir \u00feessu,at \u00feegar \u00feeir firrast Odd augum, \u00fe\u00e1 leggja \u00feeir \u00e1m\u00e6lisor\u00f0\u00e1 bak honum. En hann l\u00e9t sem hann vissi \u00feat eigi.\u00deeir sigla n\u00fa vestan, til \u00feess at \u00feeir koma vi\u00f0 Hl\u00e9sey.\u00dear liggr fyrir jarl s\u00e1, sem eigi er nefndr, ok hefir\u00ferj\u00e1 tigi skipa. \u00deeir m\u00e6la \u00feegar til bardaga, ok var\u00fear \u00feegar h\u00f6r\u00f0 s\u00f3kn. \u00de\u00e1 rak Oddr af s\u00e9r bley\u00f0ior\u00f0it,\u00feat sem v\u00edkingar l\u00f6g\u00f0u \u00e1 h\u00f6nd honum \u00e1 \u00cdrlandi. \u00dearfengu \u00feeir Oddr ok Hj\u00e1lmarr sigr \u00ed \u00feessum bardaga.\u00dea\u00f0an halda \u00feeir til Danmerkr ok spyrja \u00fear \u00feau t\u00ed\u00f0endi,at li\u00f0 v\u00e6ri gert fyrir \u00fe\u00e1 at hefna \u00feeira fimm berserkja,er \u00feeir felldu, \u00e1\u00f0r \u00feeir f\u00e6ri vestr til \u00cdrlands.Tveir jarlar hafa fyrir r\u00e1\u00f0it li\u00f0inu, ok l\u00fdkur sv\u00e1 fundi\u00feeira, at \u00feeir fella \u00fe\u00e1 b\u00e1\u00f0a, en skattgilda landit."}}