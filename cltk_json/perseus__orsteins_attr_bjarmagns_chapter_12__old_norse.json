{"originalTitle": "\u00deorsteins_\u00de\u00e1ttr_B\u00e6jarmagns_Chapter_12", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00deorsteins_\u00de\u00e1ttr_B\u00e6jarmagns_Chapter_12", "text": {"0": "\u00deenna vetr sat \u00d3l\u00e1fr konungr \u00ed \u00der\u00e1ndheimi. \u00deorsteinnfann konung at j\u00f3lum ok f\u00e6r\u00f0i honum gripi\u00fe\u00e1, sem Go\u00f0mundr sendi honum, ok hornin Hv\u00edtingaok marga a\u00f0ra gripi. Sag\u00f0i hann konungi fr\u00e1 fer\u00f0ums\u00ednum ok s\u00fdndi honum Go\u00f0r\u00fanu. Konungr \u00feakka\u00f0ihonum, ok lofu\u00f0u allir hans hreysti ok \u00fe\u00f3tti mikilsum vert. S\u00ed\u00f0an l\u00e9t konungr sk\u00edra Go\u00f0r\u00fanu ok kennatr\u00fa. \u00deorsteinn l\u00e9k svipuleik um j\u00f3lin, ok \u00fe\u00f3tti m\u00f6nnum\u00feat skemmtan mikil. Hv\u00edtingar gengu \u00ed minnum,ok v\u00e1ru tveir menn um hv\u00e1rt horn. En ker \u00feat, semGo\u00f0mundr haf\u00f0i sent konungi, gekk engum af atdrekka utan \u00deorsteini b\u00e6jarbarni. Handkl\u00e6\u00f0it branneigi, \u00fe\u00f3tt \u00fev\u00ed v\u00e6ri \u00ed eld kastat, ok var hreinna eptiren \u00e1\u00f0r.\u00deorsteinn talar um vi\u00f0 konung, at hann vildi gerabrullaup til Go\u00f0r\u00fanar, en konungr veitti honum \u00feat,ok var \u00feat s\u00e6milig veizla. Ok ina fyrstu n\u00f3tt, er \u00feauk\u00f3mu \u00ed eina s\u00e6ng ok ni\u00f0r var hleypt fortjaldinu, \u00fe\u00e1brast upp \u00feilfj\u00f6l at h\u00f6f\u00f0um \u00deorsteins, ok var \u00fear kominnAg\u00f0i jarl ok \u00e6tla\u00f0i at drepa hann. En \u00fear laust \u00edm\u00f3ti hita sv\u00e1 miklum, at hann \u00feor\u00f0i eigi inn at ganga.Sneri hann \u00fe\u00e1 \u00ed burtu. \u00de\u00e1 kom konungr at ok sl\u00f3 hannme\u00f0 gullb\u00fanu ref\u00f0i \u00ed h\u00f6fu\u00f0it, en hann steyptist ni\u00f0r\u00ed j\u00f6r\u00f0ina. Helt konungr v\u00f6r\u00f0 um n\u00f3ttina, en um morguninnv\u00e1ru horfin hornin Hv\u00edtingar. Gekk veizlan velfram. Sat \u00deorsteinn me\u00f0 konungi um vetrinn, ok unnust\u00feau Go\u00f0r\u00fan vel.Um v\u00e1rit beiddi \u00deorsteinn orlofs at sigla \u00ed Austrveginnok finna Go\u00f0mund konung. En konungr sag\u00f0ist\u00feat eigi gera, utan hann lofa\u00f0i at koma aptr. \u00deorsteinnh\u00e9t \u00fev\u00ed. Konungr ba\u00f0 hann halda tr\u00fa s\u00edna vel,\"ok eig meira undir \u00fe\u00e9r en \u00feeim austr \u00fear.\" Skildust\u00feeir me\u00f0 k\u00e6rleikum, ok b\u00e1\u00f0u allir vel fyrir honum,\u00fev\u00ed at \u00deorsteinn var or\u00f0inn vins\u00e6ll. Sigldi hann \u00ed Austrveg,ok er eigi getit annars en s\u00fa fer\u00f0 f\u00e6rist vel. Komhann \u00e1 Gl\u00e6sisv\u00f6llu, ok fagna\u00f0i Go\u00f0mundr honum vel.\u00deorsteinn m\u00e6lti: \"Hvat hafi\u00f0 \u00fe\u00e9r fr\u00e9tt \u00f3r Geirr\u00f6\u00f0arg\u00f6r\u00f0um?\"\"\u00deangat f\u00f3r ek,\" segir Go\u00f0mundr, \"ok g\u00e1fu\u00feeir landit \u00ed mitt vald, ok r\u00e6\u00f0r \u00fear fyrir Hei\u00f0rekr \u00falfhamr,sonr minn.\" \"Hvar er Ag\u00f0i jarl?\" segir \u00deorsteinn.\"Hann l\u00e9t gera s\u00e9r haug, \u00fe\u00e1 \u00fe\u00e9r f\u00f3ru\u00f0,\" segirGo\u00f0mundr, \"ok gekk \u00fear \u00ed me\u00f0 mikit f\u00e9, en \u00feeir J\u00f6kullok Frosti drukknu\u00f0u \u00ed \u00e1nni Hemru, er \u00feeir f\u00f3ru fr\u00e1veizlunni, en ek hefi n\u00fa vald yfir hera\u00f0inu \u00e1 Grundum.\"\"\u00dear er n\u00fa mikit undir,\" segir \u00deorsteinn, \"hverju\u00fe\u00fa vilt m\u00e9r af skipta, \u00fev\u00ed at m\u00e9r \u00feykkir Go\u00f0r\u00fan eigaarf allan eptir f\u00f6\u00f0ur sinn, Ag\u00f0a jarl.\" \"Ef \u00fe\u00fa vilt veraminn ma\u00f0r,\" sag\u00f0i Go\u00f0mundr. \"\u00de\u00e1 muntu ekki vandaum tr\u00fa m\u00edna,\" segir \u00deorsteinn. \"\u00deat vil ek,\" sag\u00f0i Go\u00f0mundr.S\u00eddan f\u00f3ru \u00feeir til Grunda, ok t\u00f3k \u00deorsteinnhera\u00f0it undir sik."}}