{"originalTitle": "Sturlaugs_Saga_Starfsama_Chapter_26", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Sturlaugs_Saga_Starfsama_Chapter_26", "text": {"0": "Hann gengr til sk\u00f3gar ok fram \u00e1 brautina. Hann s\u00e9r,hvar ma\u00f0r gengr \u00e1 m\u00f3ti s\u00e9r, mikill vexti, ok heldr b\u00e1\u00f0umh\u00f6ndum at kvi\u00f0num. Hann var \u00ed brynju ok hj\u00e1lm\u00e1 h\u00f6f\u00f0i, en sver\u00f0fetillinn hekk vi\u00f0 brj\u00f3stit framan.\u00dear var kominn Guttormr, f\u00f3stbr\u00f3\u00f0ir hans. Var\u00f0 \u00fearfagnafundr me\u00f0 \u00feeim. Framarr spyrr, hva\u00f0an hann varat kominn. Hann l\u00e9zt hafa barizt vi\u00f0 Sn\u00e6koll v\u00edking,kve\u00f0st hafa l\u00e1tit \u00fear b\u00e6\u00f0i menn ok f\u00e9, en komizt sj\u00e1lfrme\u00f0 sundi \u00ed burt ok spyrr, hversu langt n\u00fa er tilskemmu konungsd\u00f3ttur. Framarr segir: \"\u00deangat er n\u00fadagganga.\" \"\u00deat er har\u00f0la langt,\" segir Guttormr.Framarr segir: \"Hversu lengi hefir \u00fe\u00fa sv\u00e1 gengit?\"Guttormr segir: \"Tv\u00e1 daga, \u00e1\u00f0r vit fundumst.\" Framarrm\u00e6lti: \"Mikill er munr hreysti okkar. Ek syrgieina j\u00f3mfr\u00fa ok f\u00e6 hana eigi, ok hefi ek ekki \u00ed nokkurnbardaga ratat, en \u00fe\u00fa gengr, sem sj\u00e1 m\u00e1, at \u00fati eru\u00ed \u00fe\u00e9r i\u00f0rin, en ek vilda, at \u00fe\u00fa k\u00e6mir m\u00e9r \u00ed skemmuhennar, ef h\u00fan t\u00e6ki vi\u00f0 \u00fe\u00e9r.\" \"Sv\u00e1 skal vera, ef ek m\u00e1,\"segir Guttormr.Fara \u00feeir n\u00fa \u00feann sama veg, sem Framarr haf\u00f0i \u00e1\u00f0rfarit, unz \u00feeir koma til sk\u00ed\u00f0gar\u00f0sins, ok er \u00fe\u00e1 minniv\u00e1n manns, \u00fear e\u00f0 Guttormr var. Ok sem \u00feeir eru \u00fearkomnir, ferr Framarr \u00ed burt. \u00cd \u00feenna t\u00edma var einniskemmumeyjunni gengit \u00fat \u00ed gar\u00f0inn sinna erenda okleit \u00feenna mann, er \u00fati l\u00e1gu i\u00f0rin, ok gengr inn aptr\u00ed skemmuna ok segir konungsd\u00f3ttur, hversu s\u00e1 ma\u00f0rvar kominn. Konungsd\u00f3ttir breg\u00f0r vi\u00f0 skj\u00f3tt ok \u00fe\u00e6rt\u00f3lf saman, koma at hur\u00f0inni. S\u00e9r n\u00fa konungsd\u00f3ttir\u00feenna mann inn aumliga ok hversu s\u00e1rliga hann var\u00fatleikinn, at i\u00f0rin l\u00e1gu \u00fati. H\u00fan spyrr hann at nafni.Hann kve\u00f0st Guttormr heita. \"Ertu f\u00f3stbr\u00f3\u00f0ir Sturlaugskonungs?\" segir h\u00fan. \"S\u00e1 er ma\u00f0r inn sami,\"segir hann, \"ok vilda ek vera bi\u00f0jandi, at \u00fe\u00fa veittirm\u00e9r nokkura hj\u00e1lp.\" H\u00fan segir: \"Hvat mun ek n\u00e6rmega komast Sturlaugi en gr\u00e6\u00f0a f\u00f3stbr\u00f3\u00f0ur hans, ensv\u00edk \u00fe\u00fa mik eigi.\" Eptir \u00feat bera \u00fe\u00e6r hann inn \u00edskemmuna. Konungsd\u00f3ttir \u00e1tti s\u00e9r l\u00e6knish\u00fas l\u00edtit, okvar \u00fear har\u00f0la ununarsamt inni fyrir sj\u00fakar mannskepnurat vera hj\u00e1 mj\u00fakt\u00e6ku kvenf\u00f3lki ok me\u00f0aumkunars\u00f6muat lifa. Guttormr var \u00ed l\u00e6knish\u00fasi konungsd\u00f3tturnokkura hr\u00ed\u00f0, har\u00f0la vel haldinn. Var konungsd\u00f3ttir\u00fear sj\u00e1lf l\u00f6ngum me\u00f0 s\u00ednum skemmumeyjumok l\u00e6kna\u00f0i Guttorm me\u00f0 \u00feeiri list ok k\u00e6nsku,sem h\u00fan n\u00f3gliga til haf\u00f0i ok haf\u00f0i margan r\u00edkan okf\u00e1t\u00e6kan, konur sem karla, l\u00e6knat ok heilbrig\u00f0a gert.\u00deat var einn dag, at konungr sendi bo\u00f0 d\u00f3ttur sinni.F\u00f3r h\u00fan \u00feegar me\u00f0 skemmumeyjar s\u00ednar heim til hallarinnar,ok ver\u00f0r opin skemman eptir l\u00e1tin, en aptr sk\u00ed\u00f0gar\u00f0rinn,en hli\u00f0it var eigi l\u00e6st. Framarr s\u00e6tir \u00feessu,ok kemr \u00fear Guttormr ok lei\u00f0ir hann inn \u00ed skemmunaok \u00ed l\u00e6knish\u00fasit, ok stendr \u00fear undir tjaldinu. L\u00ed\u00f0r\u00e1 daginn, \u00fear til konungsd\u00f3ttir kemr \u00ed skemmuna,ok \u00feegar gengr h\u00fan til Guttorms ok leysir til s\u00e1rannaok v\u00e1ru \u00fe\u00e1 mj\u00f6k gr\u00f3in: \"\u00dati hefir \u00fe\u00fa verit \u00ed dag,\"segir konungsd\u00f3ttir, \"ok muntu n\u00fa hafa svikit mik.\"En er \u00feau talast sv\u00e1 vi\u00f0, hleypr Framarr fram undantjaldinu ok tekr annarri hendi undir h\u00f6ku henni okannarri undir hnakka ok kyssti hana einn koss. H\u00fanvar\u00f0 vi\u00f0 illa ok bi\u00f0r \u00fe\u00e1 \u00ed burtu vera skj\u00f3tt. \"Vil ek eigi,at \u00feit s\u00e9u\u00f0 h\u00e9r drepnir fyrir augum m\u00e9r sem makligtv\u00e6ri. Guttormr hefit h\u00e9r verit um hr\u00ed\u00f0, ok n\u00fdtr hannSturlaugs at \u00fev\u00ed, en \u00e6rit hafi \u00fe\u00e9r unnit til l\u00edftj\u00f3nsme\u00f0 \u00feessu ykkar tilt\u00e6ki, en m\u00e9r er vel \u00ed \u00feokka vi\u00f0Sturlaug s\u00f6kum hans atgervis.\" \u00deeir ganga n\u00fa sv\u00e1sem h\u00fan m\u00e6lti. F\u00f3r Framarr \u00feegar \u00ed burtu ok \u00fat tilskipa sinna, ok halda n\u00fa til Sv\u00ed\u00fej\u00f3\u00f0ar ok segja Sturlaugikonungi sv\u00e1 b\u00fait sitt m\u00e1l, bi\u00f0ja hann n\u00fa li\u00f0semdar."}}