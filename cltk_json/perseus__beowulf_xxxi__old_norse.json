{"originalTitle": "Beowulf_Xxxi", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Xxxi", "text": {"0": "XXXISw\u0101 se \u00f0\u0113odkyning  \u00fe\u0113awum lyfde;nealles ic \u00f0\u0101m l\u0113anum  forloren h\u00e6fde,m\u00e6gnes m\u0113de,  ac h\u0113 m\u0113 (m\u0101\u00f0ma)s geaf,sunu Healfdenes  on (m\u012bn)ne sylfes d\u014dm;\u00f0\u0101 ic \u00f0\u0113, beorncyning,  bringan wylle,\u0113stum ge\u0233wan.  G\u0113n is eall \u00e6t \u00f0\u0113[m\u012bnra] lissa gelong;  ic l\u0233t hafoh\u0113afodm\u0101ga  nefne, Hygel\u0101c, \u00f0ec.'H\u0113t \u00f0\u0101 in beran  eafor h\u0113afodsegn,hea\u00f0ost\u0113apne helm,  h\u0101re byrnan,g\u016b\u00f0sweord geatol\u012bc,  gyd \u00e6fter wr\u00e6c:M\u0113 \u00f0is hildesceorp  Hr\u014d\u00f0g\u0101r sealde,snotra fengel;  sume worde h\u0113t,\u00fe\u00e6t ic his \u01e3rest \u00f0\u0113  \u0113st ges\u00e6gde;cw\u00e6\u00f0 \u00fe\u00e6t hyt h\u00e6fde  Hiorog\u0101r cyning,l\u0113od Scyldunga  lange hw\u012ble;n\u014d \u00f0\u0233 \u01e3r suna s\u012bnum  syllan wolde,hwatum Heorowearde,  \u00f0\u0113ah h\u0113 him hold w\u01e3re,br\u0113ostgew\u01e3du.  Br\u016bc ealles well!'H\u0233rde ic \u00f0\u00e6t \u00f0\u0101m fr\u00e6twum  f\u0113ower m\u0113araslungre, gel\u012bce,  l\u0101st weardode,\u00e6ppelfealuwe;  h\u0113 him \u0113st get\u0113ahm\u0113ara ond m\u0101\u00f0ma. --  Sw\u0101 sceal m\u01e3g d\u00f4n,nealles inwitnet  \u014d\u00f0rum bregdondyrnum cr\u00e6fte,  d\u0113a\u00f0 r\u0113n(ian)hondgesteallan.  Hygel\u0101ce w\u00e6sn\u012b\u00f0a heardum  nefa sw\u0233\u00f0e hold,ond gehw\u00e6\u00f0er \u014d\u00f0rum  hr\u014d\u00fera gemyndig.--H\u0233rde ic \u00fe\u00e6t h\u0113 \u00feone healsb\u0113ah  Hygde gesealde,wr\u01e3tlicne wundurm\u0101\u00f0\u00f0um,  \u00f0one \u00fee him Wealh\u00f0\u0113o geaf,\u00f0\u0113od(nes) dohtor,  \u00fer\u012bo wicg somodswancor ond sadolbeorht;  hyre sy\u00f0\u00f0an w\u00e6s\u00e6fter b\u0113ah\u00f0ege  br[\u0113]ost geweor\u00f0od.Sw\u0101 bealdode  bearn Ecg\u00f0\u0113owes,guma g\u016b\u00f0um c\u016b\u00f0,  g\u014ddum d\u01e3dum,dr\u0113ah \u00e6fter d\u014dme;  nealles druncne sl\u014dgheor\u00f0gen\u0113atas;  n\u00e6s him hr\u0113oh sefa,ac h\u0113 mancynnes  m\u01e3ste cr\u00e6fteginf\u00e6stan gife,  \u00fe\u0113 him God sealde,h\u0113old hilded\u0113or.  H\u0113an w\u00e6s lange,sw\u0101 hyne G\u0113ata bearn  g\u014ddne ne tealdon,n\u0113 hyne on medobence  micles wyr\u00f0nedrihten Wedera  ged\u014dn wolde;sw\u0233\u00f0e (w\u0113n)don,  \u00fe\u00e6t h\u0113 sl\u0113ac w\u01e3re,\u00e6\u00f0eling unfrom.  Edwenden cw\u014dmt\u012br\u0113adigum menn  torna gehwylces.--H\u0113t \u00f0\u0101 eorla hl\u0113o  in gefetian,hea\u00f0or\u014df cyning  Hr\u0113\u00f0les l\u0101fegolde gegyrede;  n\u00e6s mid G\u0113atum \u00f0\u0101sincm\u0101\u00f0\u00feum s\u0113lra  on sweordes h\u0101d;\u00fe\u00e6t h\u0113 on B\u012bowulfes  bearm \u0101legde,ond him gesealde  seofan \u00fe\u016bsendo,bold ond bregost\u014dl.  Him w\u00e6s b\u0101m samodon \u00f0\u0101m l\u0113odscipe  lond gecynde,eard \u0113\u00f0elriht,  \u014d\u00f0rum sww\u012b\u00f0ors\u012bde r\u012bce  \u00fe\u01e3r \u00f0\u01e3r s\u0113lra w\u00e6s.Eft \u00fe\u00e6t ge\u012bode  ufaran d\u014dgrumhildehl\u00e6mmum,  sy\u00f0\u00f0an Hygel\u0101c l\u00e6g,ond Hear[dr]\u0113de  hildem\u0113ceasunder bordhr\u0113o\u00f0an  t\u014d bonan wurdon,\u00f0\u0101 hyne ges\u014dhtan  on sige\u00fe\u0113odehearde hildfrecan,  Hea\u00f0o-Scilfingas,n\u012b\u00f0a gen\u01e3gdan  nefan Herer\u012bces --:sy\u00f0\u00f0an B\u0113owulfe  br\u0101de r\u012bceon hand gehwearf;  h\u0113 geh\u0113old telafiftig wintra  -- w\u00e6s \u00f0\u0101 fr\u014dd cyning,eald \u0113\u00feelweard --,  o\u00f0 \u00f0\u00e6t \u0101n ongandeorcum nihtum  draca r\u012bcs[i]an,s\u0113 \u00f0e on h\u0113a(um) h(\u01e3\u00fe)e  hord beweotode,st\u0101nbeorh st\u0113apne;  st\u012bg under l\u00e6geldum unc\u016b\u00f0.  \u00fe\u00e6r on innan g\u012bongni\u00f0[\u00f0]a n\u0101thwylc,  (for\u00fe n\u0113)h gefe(al)gh\u01e3\u00f0num horde,  hond (w\u01e3ge nam),(s\u012bd,) since f\u0101h;  n\u0113 h\u0113 \u00fe\u00e6t sy\u00f0\u00f0an (bem\u0101\u00f0),\u00fe\uff08\u0113ah) \u00f0(e h\u0113) sl\u01e3pende  besyre(d wur)de\u00fe\u0113ofes cr\u00e6fte;  \u00fe\u00e6t s\u012be \u00f0\u012bod (onfand),b(ig)folc beorna,  \u00fe\u00e6t h\u0113 gebolge(n) w\u00e6s."}}