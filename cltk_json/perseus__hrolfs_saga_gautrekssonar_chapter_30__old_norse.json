{"originalTitle": "Hr\u00f3lfs_Saga_Gautrekssonar_Chapter_30", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Gautrekssonar_Chapter_30", "text": {"0": "\u00de\u00e1 m\u00e6lti Hr\u00f3lfr konungr Gautreksson til \u00c1smundar:\"\u00deat \u00e6tla ek, f\u00f3stbr\u00f3\u00f0ir, at nafni minn \u00e6tli \u00fe\u00e9rfyrr \u00feessa hv\u00edluna en hj\u00e1 Ingibj\u00f6rgu, d\u00f3ttur sinni, e\u00f0ahversu \u00feykki \u00fe\u00e9r h\u00e9r fyrir b\u00fait?\" \u00c1smundr kve\u00f0st \u00feykkjast\u00f3rliga illt, -- \"vilda ek heldr hafa fallit \u00ed dag fyrirv\u00e1pnum vaskra manna en at vera \u00ed \u00feessum \u00f3fagna\u00f0i.Mun oss h\u00e9r \u00e6tlat at deyja ok svelta til bana.\" Hr\u00f3lfrkonungr m\u00e6lti: \"M\u00e6lumst vel um, f\u00f3stbr\u00f3\u00f0ir. Er \u00featsem m\u00e6lt er, at b\u00fdsn skal til batna\u00f0ar. Mun enn nokkutgott fyrir okkr liggja.\" \u00deeir st\u00f3\u00f0u berum f\u00f3tum \u00e1manna b\u00fakum \u00ed skyrtu ok l\u00ednbr\u00f3kum.D\u00f3ttir \u00cdrakonungs haf\u00f0i s\u00e9t \u00e1 bardagann um daginnok s\u00e1, hversu hraustliga Hr\u00f3lfr konungr bar\u00f0ist okhans menn, ok harma\u00f0i mj\u00f6k sv\u00e1 \u00e1g\u00e6tan konung, athann skyldi sv\u00e1 skj\u00f3tt t\u00fdna l\u00edfinu. H\u00fan \u00e1tti einaskemmu ok bygg\u00f0i hana me\u00f0 m\u00f6rgum meyjum. H\u00fanvar vitr ok vins\u00e6l ok har\u00f0la v\u00e6n ok kurteis. H\u00fan \u00e1ttieina skemmumey, er h\u00fan tr\u00fa\u00f0i betr en \u00f6llum \u00f6\u00f0rum.H\u00fan var r\u00edks manns d\u00f3ttir \u00e1 \u00cdrlandi ok h\u00e9t Sigr\u00ed\u00f0r.Ok er lokit var bardaganum, kallar h\u00fan meyna til s\u00ednok m\u00e6lti: \"\u00de\u00fa skalt fara til grafarinnar, sem Hr\u00f3lfrkonungr Gautreksson er me\u00f0 s\u00ednum m\u00f6nnum, ok spyr,hvat hann vili helzt, \u00feat er ek m\u00e1 veita honum.\" H\u00fanferr ok kallar at gr\u00f6finni ok spyrr, hv\u00e1rt \u00fear lifi nokkurr.Konungr svarar ok sag\u00f0i \u00fear lifa \u00ferj\u00e1 menn. M\u00e6rinm\u00e6lti: \"D\u00f3ttir \u00cdrakonungs ba\u00f0 mik spyrja y\u00f0r,Hr\u00f3lfr konungr Gautreksson, hvat \u00fe\u00e9r kj\u00f3si\u00f0 helzt, \u00feater h\u00fan m\u00e1 veita y\u00f0r til hj\u00e1lpar.\" Konungr m\u00e6lti: \"\u00deatskal skj\u00f3tt kj\u00f3sa, ek vilda helzt, at h\u00fan n\u00e6\u00f0i sver\u00f0i m\u00ednu.Mun \u00feat au\u00f0kennt \u00ed valnum fyrir sakir vaxtar okmikilleiks. Geymda ek ok \u00feat, er ek var tekinn, atek kasta\u00f0a \u00fev\u00ed \u00ed burt sem lengst gat ek \u00ed valinn, \u00fearsem \u00feykkvast l\u00e1.\" M\u00e6rin rann til skemmunnar, finnrIngibj\u00f6rgu ok sag\u00f0i henni sem var ok kva\u00f0 \u00feetta veramundu allheimskan mann, sv\u00e1 illa sem hann var staddr,at hann kaus \u00feat, er honum l\u00e1 ekki vi\u00f0 me\u00f0 \u00f6llu. Konungsd\u00f3ttirm\u00e6lti: \"\u00deat h\u00f6fum v\u00e9r \u00fe\u00f3 heyrt, at Hr\u00f3lfrkonungr v\u00e6ri hverjum manni vitrari. Skaltu n\u00fa faraat leita at sver\u00f0inu.\" M\u00e6rin kva\u00f0st v\u00edst ekki \u00feora atkanna valinn, fara til ein um n\u00e6tr, va\u00f0a bl\u00f3\u00f0 ok ganga\u00e1 manna b\u00fakum, kva\u00f0 \u00feat ekki kvenna fer\u00f0ir. H\u00fanba\u00f0 hana fara, sag\u00f0i ekki mundu til saka, ok vi\u00f0 eggjunhennar f\u00f3r h\u00fan ok f\u00f3r \u00f3djarfliga, leitar ok finnrekki sver\u00f0it, kemr aptr ok segir, at dau\u00f0ir menn gengi\u00f6llum megin. Konungs d\u00f3ttir kva\u00f0 hana vera hr\u00e6ddaok heimska, er h\u00fan \u00f3tta\u00f0ist dau\u00f0a menn, -- \"skal ekn\u00fa fara me\u00f0 \u00fe\u00e9r.\" \u00de\u00e6r ganga n\u00fa b\u00e1\u00f0ar ok leita umvalinn. Ferr konungs d\u00f3ttir it djarfligasta ok finnrsver\u00f0it. Dr\u00f3gu \u00fe\u00e6r \u00feat eptir s\u00e9r til skemmunnar.Konungs d\u00f3ttir m\u00e6lti enn til meyjarinnar: \"Far\u00f0util grafarinnar ok spyr Hr\u00f3lf konung, hvat hann k\u00fdsshelzt, \u00feat er ek m\u00e1 veita honum.\" M\u00e6rin ferr ok finnrgr\u00f6fina ok spyrr, hvers \u00feeir \u00feurfa helzt, ok sag\u00f0i \u00fe\u00e6rhef\u00f0u n\u00e1t sver\u00f0inu. Konungr kva\u00f0 \u00feegar v\u00e6nt horfa.M\u00e6rin m\u00e6lti: \"Hvat vili \u00fe\u00e9r n\u00fa helzt kj\u00f3sa, ok segm\u00e9r?\" Konungr svarar: \"Helzt vildum v\u00e9r \u00feiggja kl\u00e6\u00f0inokkurt undir f\u00e6tr oss, er h\u00e9r kalt ok f\u00falt at standa\u00e1 dau\u00f0ra manna b\u00fakum. S\u00e9 ek, at loft er einum meginundir helluna, ok m\u00e1 \u00fear inn koma.\" Ferr n\u00fa m\u00e6rinok segir konungsd\u00f3ttur \u00feeira bei\u00f0slu. Ingibj\u00f6rgsvarar: \"S\u00fdnir Hr\u00f3lfr konungr \u00feat enn, at hann erhverjum konungi hraustari ok \u00e1g\u00e6tari. Mundu margirbr\u00e1\u00f0l\u00e1tari til hj\u00e1lparinnar, ef f\u00e1 m\u00e6ttu ok v\u00e6ru sv\u00e1staddir sem n\u00fa er hann, ok er \u00feat illt, at sl\u00edkir hreystimennskulu sv\u00e1 flj\u00f3tt enda l\u00edfit.\" N\u00fa t\u00f3k h\u00fan \u00feeimalla hluti, er \u00feeim v\u00e1ru nau\u00f0synligir, drykk ok vist,g\u00f3\u00f0 smyrsl ok l\u00e6kningslyf, kl\u00e6\u00f0i ok lj\u00f3s ok allt \u00feat,er \u00feeir \u00feurftu at hafa. Ferr h\u00fan n\u00fa me\u00f0 meyjunni okf\u00e6rir \u00feeim \u00feessa hluti. H\u00f6f\u00f0u \u00fe\u00e6r sn\u00e6ri ok l\u00e9tu s\u00edgani\u00f0r at \u00feeim. Me\u00f0 sama h\u00e6tti f\u00e6r\u00f0u \u00fe\u00e6r \u00feangat sver\u00f0Hr\u00f3lfs konungs. Var\u00f0 hann \u00fev\u00ed st\u00f3rliga feginn ok \u00feakka\u00f0i\u00feeim me\u00f0 f\u00f6grum or\u00f0um. Tekr hann n\u00fa s\u00e1r \u00feeira\u00c1smundar ok Gr\u00edms, ok haf\u00f0i hv\u00e1rrgi \u00feeira banv\u00e6nligs\u00e1r. S\u00ed\u00f0an bjuggust \u00feeir um ok kl\u00e6ddust, s\u00ed\u00f0an\u00e1tu \u00feeir ok drukku. \u00deykkir \u00feeim \u00feegar v\u00e6nkast umsinn hag, en ver\u00f0a \u00fe\u00f3 at vera samt \u00ed vandr\u00e6\u00f0i s\u00ednu."}}