{"originalTitle": "G\u00f6ngu-Hr\u00f3lfs_Saga_Chapter_2", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "G\u00f6ngu-Hr\u00f3lfs_Saga_Chapter_2", "text": {"0": "Eirekr er konungr nefndr. Hann var sj\u00e1konungr ok\u00e6tta\u00f0r af Gestrekalandi. \u00deat liggr undir Sv\u00edakonung.\u00dear eru menn sterkir ok \u00feursligir, har\u00f0ir ok illir vi\u00f0reignarok fj\u00f6lkunnigir. Eirekr konungr var st\u00f3rr ma\u00f0rok rammr at afli, svartr ok st\u00f3rskorinn mj\u00f6k. Hann l\u00e1\u00fati vetr ok sumar me\u00f0 fj\u00f6lda skipa ok herja\u00f0i \u00e1 \u00fdmisl\u00f6nd. Var hann inn mesti herma\u00f0r ok mj\u00f6k \u00f3eirinn.Systur \u00e1tti hann fr\u00ed\u00f0a, er Gy\u00f0a h\u00e9t, ok var h\u00fan jafnanme\u00f0 konungi.Eirekr haf\u00f0i marga berserki ok kappa \u00ed li\u00f0i s\u00ednu, okeru fj\u00f3rir nefndir af \u00feeim. \u00deat v\u00e1ru br\u00e6\u00f0r tveir. H\u00e9tannarr S\u00f6rkvir, en annarr Brynj\u00f3lfr. Miklir ok sterkirv\u00e1ru \u00feeir ok illir vi\u00f0reignar, fj\u00f6lkunnigir ok sv\u00e1 galdrafullir,at \u00feeir deyf\u00f0u eggjar \u00ed orrostum. S\u00f6rkvir var\u00feeira sterkari ok burtrei\u00f0arma\u00f0r mikill. \u00deri\u00f0i ma\u00f0r varfr\u00e6ndi konungs, er \u00de\u00f3r\u00f0r h\u00e9t, ok var kalla\u00f0r Hl\u00e9seyjarskalli,mikill ok sterkr. Hann var \u00e6tta\u00f0r \u00f3r Hl\u00e9seyju\u00ed Danm\u00f6rku. \u00dear haf\u00f0i hann upp vaxit. Gr\u00edmr h\u00e9t f\u00f3stbr\u00f3\u00f0irhans ok kalla\u00f0r \u00e6gir. Ma\u00f0rinn var sterkr ok at\u00f6llu illr. Ekki vissu menn kynfer\u00f0i hans e\u00f0a \u00e6tt, \u00fev\u00edat Gr\u00f3a v\u00f6lva haf\u00f0i fundit hann \u00ed fl\u00e6\u00f0arm\u00e1li \u00ed Hl\u00e9sey,en h\u00fan var m\u00f3\u00f0ir \u00de\u00f3r\u00f0ar ok haf\u00f0i Gr\u00edm f\u00f3strat ok uppf\u00e6ddan ok kenndi honum sv\u00e1 alla fj\u00f6lkynngi, at engi \u00e1Nor\u00f0rl\u00f6ndum var hans l\u00edki, \u00fev\u00ed at hans e\u00f0li var \u00f3l\u00edktallra annarra manna n\u00e1tt\u00faru. \u00deat er sumra manna \u00e6tlun,at m\u00f3\u00f0ir Gr\u00edms muni sj\u00f3g\u00fdgr nokkur verit hafa,\u00fev\u00ed at hann m\u00e1tti b\u00e6\u00f0i fara \u00ed sj\u00f3 ok vatni, ef hann vildi.Var hann \u00fev\u00ed \u00e6gir kalla\u00f0r. Hann \u00e1t hr\u00e1tt ok drakkbl\u00f3\u00f0 b\u00e6\u00f0i \u00f3r m\u00f6nnum ok f\u00e9na\u00f0i. Hann br\u00e1st ok opt \u00ed\u00fdmissa kvikenda l\u00edki ok skipti h\u00f6mum sv\u00e1 skj\u00f3tt, atvarla festi auga \u00e1. Hans andi var sv\u00e1 heitr, at menn\u00fe\u00f3ttust brenna, \u00fe\u00f3 at herkl\u00e6ddir v\u00e6ri. Hann spj\u00f3 ok\u00fdmist eitri e\u00f0a eldi \u00e1 menn ok deyddi me\u00f0 \u00fev\u00ed b\u00e6\u00f0imenn ok hesta, ok \u00fev\u00ed st\u00f3\u00f0u honum engir. Eirekr konungrhaf\u00f0i mikit traust \u00e1 honum ok \u00f6llum \u00feeim.Sp\u00f6r\u00f0u \u00feeir ok ekki illt at vinna."}}