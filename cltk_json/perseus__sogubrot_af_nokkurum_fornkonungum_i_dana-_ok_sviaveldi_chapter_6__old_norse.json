{"originalTitle": "S\u00f6gubrot_Af_Nokkurum_Fornkonungum_\u00cd_Dana-_Ok_Sv\u00edaveldi_Chapter_6", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "S\u00f6gubrot_Af_Nokkurum_Fornkonungum_\u00cd_Dana-_Ok_Sv\u00edaveldi_Chapter_6", "text": {"0": ".... m\u00e1 \u00ed herna\u00f0. Ok \u00e1 einu hausti s\u00f3tti hann \u00e1fund Haralds konungs, f\u00f6\u00f0urbr\u00f3\u00f0ur s\u00edns, ok fekk \u00fearg\u00f3\u00f0ar vi\u00f0t\u00f6kur ok var \u00fear um hr\u00ed\u00f0 \u00ed g\u00f3\u00f0u yfirl\u00e6ti. Okfyrir \u00fev\u00ed at Haraldr konungr t\u00f3k mj\u00f6k at eldast, settihann Hring, fr\u00e6nda sinn, yfir her sinn at hegna l\u00f6nds\u00edn, ok dvaldist Hringr me\u00f0 Haraldi langar stundir.Ok er elli t\u00f3k mj\u00f6k at s\u00edga \u00e1 hendr konungi, \u00fe\u00e1 settihann Hring, fr\u00e6nda sinn, konung yfir Upps\u00f6lum okgaf honum til forr\u00e1\u00f0a Sv\u00ed\u00fej\u00f3\u00f0 alla ok Gautland vestra,en hann sj\u00e1lfr hefir yfirs\u00f3kn um alla Danm\u00f6rk okEystra-Gautland. Hringr konungr fekk \u00c1lfhildar, d\u00f3ttur\u00c1lfs konungs, er land \u00e1tti milli elfa tveggja, Gautelfarok Raumelfar. \u00deat v\u00e1ru ok \u00fe\u00e1 kalla\u00f0ir \u00c1lfheimar.\u00deat v\u00e1ru markl\u00f6nd mikil. Hringr \u00e1tti einn son vi\u00f0konu sinni. S\u00e1 h\u00e9t Ragnarr. Haraldr konungr \u00e1tti tv\u00e1sonu vi\u00f0 konu sinni. Var annarr Hr\u00e6rekr sl\u00f6ngvandbaugi,en annarr \u00der\u00e1ndr gamli."}}