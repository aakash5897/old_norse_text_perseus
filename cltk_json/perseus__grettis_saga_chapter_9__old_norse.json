{"originalTitle": "Grettis_Saga_Chapter_9", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Grettis_Saga_Chapter_9", "text": {"0": "N\u00fa er a\u00f0 segja fr\u00e1 \u00d6nundi tr\u00e9f\u00f3t a\u00f0 \u00fe\u00e1 rak nokkur d\u00e6gur.    S\u00ed\u00f0an gekk ve\u00f0ri\u00f0 \u00e1 haf. Sigldu \u00feeir \u00fe\u00e1 a\u00f0 landinu. Kenndust    \u00fe\u00e1 vi\u00f0 \u00feeir er \u00e1\u00f0ur h\u00f6f\u00f0u fari\u00f0 a\u00f0 \u00feeir voru komnir vestur um    Skaga. Sigldu \u00feeir inn \u00e1 Strandafl\u00f3a og n\u00e6r Su\u00f0ur-Str\u00f6ndunum.    \u00de\u00e1 reru a\u00f0 \u00feeim sex menn \u00e1 tein\u00e6ringi og k\u00f6llu\u00f0u \u00fat \u00e1    hafskipi\u00f0 hver fyrir r\u00e9\u00f0i. \u00d6nundur nefndi sig og spur\u00f0i    hva\u00f0an \u00feeir v\u00e6ru. \u00deeir kv\u00e1\u00f0ust vera h\u00faskarlar \u00deorvalds fr\u00e1    Dr\u00f6ngum.    \u00d6nundur spur\u00f0i hvort numin v\u00e6ru \u00f6ll l\u00f6nd um Strandirnar. \u00deeir    kv\u00e1\u00f0u l\u00edti\u00f0 \u00f3numi\u00f0 \u00e1 Inn-Str\u00f6ndum en ekki nor\u00f0ur \u00feanga\u00f0.    \u00d6nundur spur\u00f0i skipverja s\u00edna hvort \u00feeir vildu leita fyrir    vestan landi\u00f0 e\u00f0a hafa sl\u00edkt er \u00feeim var til v\u00edsa\u00f0. \u00deeir    kj\u00f6ru a\u00f0 hafa landi\u00f0 fyrst, sigldu inn eftir fl\u00f3anum og l\u00f6g\u00f0u    fyrst \u00e1 v\u00edkina fyrir \u00c1rnesi, skutu \u00fear b\u00e1ti og reru til    lands.    \u00de\u00e1 bj\u00f3 \u00fear r\u00edkur ma\u00f0ur, Eir\u00edkur snara, er land haf\u00f0i numi\u00f0    milli Ing\u00f3lfsfjar\u00f0ar og \u00d3f\u00e6ru \u00ed Vei\u00f0ileysu. En er Eir\u00edkur    vissi a\u00f0 \u00d6nundur var \u00fear kominn bau\u00f0 hann honum af s\u00e9r a\u00f0    \u00feiggja sl\u00edka hluti sem hann vildi en kva\u00f0 l\u00edti\u00f0 \u00fea\u00f0 er eigi    v\u00e6ri numi\u00f0 \u00e1\u00f0ur. \u00d6nundur kve\u00f0st sj\u00e1 vilja hva\u00f0 \u00fea\u00f0 v\u00e6ri    fyrst.    F\u00f3ru \u00feeir \u00fe\u00e1 inn yfir fj\u00f6r\u00f0u og er \u00feeir komu inn til \u00d3f\u00e6ru    m\u00e6lti Eir\u00edkur: \"H\u00e9r er \u00e1 a\u00f0 l\u00edta. H\u00e9\u00f0an fr\u00e1 er \u00f3numi\u00f0 og inn    til landn\u00e1ms Bjarnar.\"    \u00de\u00e1 gekk fjall miki\u00f0 fram \u00feeim megin fjar\u00f0anna og var fallinn    \u00e1 snj\u00f3r.    \u00d6nundur leit \u00e1 fjalli\u00f0 og kva\u00f0 v\u00edsu \u00feessa:R\u00e9ttum gengr, en rangarennr s\u00e6farinn, \u00e6vi,f\u00e1kr, um fold og r\u00edkifleinhvessanda \u00feessum.Hefi eg l\u00f6nd og fj\u00f6ld fr\u00e6ndafl\u00fdi\u00f0 en hitt er n\u00fdjast.Kr\u00f6pp eru kaup ef hreppigKaldbak en l\u00e6t akra.    Eir\u00edkur svarar: \"Margur hefir svo mikils misst \u00ed Noregi a\u00f0    menn f\u00e1 \u00feess ekki b\u00e6tur. Hygg eg og a\u00f0 numin s\u00e9u flest \u00f6ll    l\u00f6nd \u00ed meginh\u00e9ru\u00f0um. Kann eg \u00fev\u00ed eigi a\u00f0 f\u00fdsa \u00feig h\u00e9\u00f0an \u00ed    brott. Mun eg \u00fea\u00f0 halda a\u00f0 \u00fe\u00fa hafir af m\u00ednum j\u00f6r\u00f0um \u00fea\u00f0 er    \u00fe\u00e9r hentar.\"    \u00d6nundur kve\u00f0st \u00fea\u00f0 \u00feiggja mundu og nam s\u00ed\u00f0an land fr\u00e1 \u00d3f\u00e6ru    og \u00fe\u00e6r \u00ferj\u00e1r v\u00edkur, Byrgisv\u00edk og Kolbeinsv\u00edk og Kaldbaksv\u00edk    til Kaldbakskleifar. S\u00ed\u00f0an gaf Eir\u00edkur honum Vei\u00f0ilausu alla    og Reykjarfj\u00f6r\u00f0 og Reykjanes allt \u00fat \u00feeim megin. En um rekann    var ekki skili\u00f0 \u00fev\u00ed a\u00f0 \u00feeir voru svo n\u00f3gir \u00fe\u00e1 a\u00f0 hver haf\u00f0i    \u00fea\u00f0 er vildi.    \u00d6nundur ger\u00f0i b\u00fa \u00ed Kaldbak og haf\u00f0i mannmart. En er f\u00e9 hans    t\u00f3k a\u00f0 vaxa \u00e1tti hann anna\u00f0 b\u00fa \u00ed Reykjarfir\u00f0i.    Kolbeinn bj\u00f3 \u00ed Kolbeinsv\u00edk og sat \u00d6nundur um kyrrt nokkura    vetur."}}