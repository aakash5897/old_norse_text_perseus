{"originalTitle": "\u00d6rvar-Odds_Saga_Chapter_1", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00d6rvar-Odds_Saga_Chapter_1", "text": {"0": "GR\u00cdMR h\u00e9t ma\u00f0r ok var kalla\u00f0r lo\u00f0inkinni. \u00dev\u00ed varhann sv\u00e1 kalla\u00f0r, at hann var me\u00f0 \u00fev\u00ed alinn, en\u00feat kom sv\u00e1 til, at \u00fe\u00e1 \u00feau Ketill h\u00e6ngr, fa\u00f0ir Gr\u00edms,ok Hrafnhildr Br\u00fanad\u00f3ttir gengu \u00ed eina s\u00e6ng, sem fyrrer skrifat, at Br\u00fani breiddi \u00e1 \u00feau h\u00fa\u00f0 eina, er hannhaf\u00f0i bo\u00f0it til s\u00edn Finnum m\u00f6rgum, ok um n\u00f3ttina leitHrafnhildr \u00fat undan h\u00fa\u00f0inni ok s\u00e1 \u00e1 kinn einumFinninum, en s\u00e1 var allr lo\u00f0inn. Ok \u00fev\u00ed haf\u00f0i Gr\u00edmr\u00feetta merki s\u00ed\u00f0an, at menn \u00e6tla, at hann muni \u00e1 \u00feeiristundu getinn hafa verit. Gr\u00edmr bj\u00f3 \u00ed Hrafnistu. Hannvar au\u00f0igr at f\u00e9 ok mikils r\u00e1\u00f0andi um allt H\u00e1logalandok v\u00ed\u00f0ar annars sta\u00f0ar. Hann var kv\u00e1nga\u00f0r, ok h\u00e9t Lopth\u00e6nakona hans. H\u00fan var d\u00f3ttir Haralds hersis \u00f3r V\u00edkaustan.\u00deat var eitt sumar, at Gr\u00edmr bj\u00f3 f\u00f6r s\u00edna \u00ed V\u00edk austreptir Harald dau\u00f0an, m\u00e1g sinn, fyrir \u00fev\u00ed at hann \u00e1tti\u00fear miklar eignir. Ok er Lopth\u00e6na ver\u00f0r \u00feess v\u00eds, \u00fe\u00e1bei\u00f0ist h\u00fan at fara me\u00f0 honum, en Gr\u00edmr segir, at\u00feat m\u00e1tti eigi vera, -- \"fyrir \u00fev\u00ed at \u00fe\u00fa ert kona eigiheil.\" \"Ekki l\u00e6t ek m\u00e9r annat l\u00edka,\" segir h\u00fan, \"enfara.\" Gr\u00edmr unni henni mikit, ok l\u00e6tr hann \u00feat eptirhenni. H\u00fan var hverri konu v\u00e6nni ok betr at s\u00e9r umalla hluti, \u00feeira er \u00ed Noregi v\u00e1ru. \u00deeira f\u00f6r var b\u00fainvir\u00f0uliga.Gr\u00edmr sigldi tveim skipum \u00f3r Hrafnistu austr \u00ed V\u00edk.En er \u00feau koma fyrir sveit \u00fe\u00e1, er heitir \u00e1 Berurj\u00f3\u00f0ri,\u00fe\u00e1 segir Lopth\u00e6na, at h\u00fan vill l\u00e1ta l\u00e6gja seglin, fyrir\u00fev\u00ed at h\u00fan kenndi s\u00e9r s\u00f3ttar, ok sv\u00e1 var gert, at skipinv\u00e1ru at landi l\u00e1tin. \u00dear bj\u00f3 s\u00e1 ma\u00f0r, er Ingjaldr h\u00e9t.Hann var kv\u00e1nga\u00f0r ma\u00f0r ok \u00e1tti son vi\u00f0 konu sinni,ungan at aldri, en v\u00e6nan at \u00e1liti, \u00feann er \u00c1smundrh\u00e9t. En er \u00feau v\u00e1ru at landi komin, v\u00e1ru menn uppsendir til b\u00e6jar at segja Ingjaldi, at Gr\u00edmr var \u00fearkominn vi\u00f0 land ok kona hans. \u00de\u00e1 l\u00e9t Ingjaldr eykibeita fyrir vagnsle\u00f0a ok f\u00f3r sj\u00e1lfr \u00e1 m\u00f3ti \u00feeim ok bau\u00f0\u00feeim allan \u00feann beina, sem \u00feau \u00feurftu ok \u00feau vildu\u00feegit hafa. \u00de\u00e1 f\u00f3ru \u00feau heim til b\u00e6jar Ingjalds. S\u00ed\u00f0anvar Lopth\u00e6nu fylgt \u00ed kvenna h\u00fas, en Gr\u00edmi var fylgt\u00ed sk\u00e1la ok skipat \u00ed \u00f6ndvegi, ok engan hlut \u00fe\u00f3ttistIngjaldr fullvel gert geta til \u00feeira Gr\u00edms. En Lopth\u00e6nuelna\u00f0i s\u00f3ttin til \u00feess, at h\u00fan var\u00f0 l\u00e9ttari at sveinbarni,ok t\u00f3ku konur vi\u00f0 \u00fev\u00ed ok l\u00e9tust aldrigi s\u00e9t hafajafnv\u00e6nt barn. Lopth\u00e6na leit til sveinsins ok m\u00e6lti:\"Beri\u00f0 hann til f\u00f6\u00f0ur s\u00edns. Hann skal nafn gefa barninu,\"ok sv\u00e1 var gert. Var sveinninn \u00fe\u00e1 vatni ausinnok nafn gefit ok kalla\u00f0r Oddr. \u00dear var Gr\u00edmr \u00ferj\u00e1rn\u00e6tr. \u00de\u00e1 sag\u00f0i Lopth\u00e6na, at h\u00fan var b\u00fain til fer\u00f0ar,ok \u00fe\u00e1 sag\u00f0i Gr\u00edmr Ingjaldi, at hann vill b\u00faast til burtfer\u00f0ar.\"Sv\u00e1 er m\u00e9r gefit,\" sag\u00f0i Ingjaldr, \"at ek vilda\u00feiggja af y\u00f0r nokkurn vir\u00f0ingar hlut.\" \"\u00deat er makligt,\"sag\u00f0i Gr\u00edmr, \"ok kj\u00f3s \u00fe\u00fa \u00fe\u00e9r sj\u00e1lfr laun, \u00fev\u00edat eigi skortir f\u00e9 fram at grei\u00f0a.\" \"\u00c6rit hefi ek f\u00e9,\"sag\u00f0i Ingjaldr. \"\u00de\u00e1 \u00feigg \u00fe\u00fa annat,\" sag\u00f0i Gr\u00edmr. \"Barnf\u00f3strvil ek bj\u00f3\u00f0a \u00fe\u00e9r,\" sag\u00f0i Ingjaldr. \"\u00deat veit ekeigi,\" sag\u00f0i Gr\u00edmr, \"hversu Lopth\u00e6nu er um \u00feat gefit.\"En h\u00fan svara\u00f0i: \"\u00deat r\u00e6\u00f0 ek at \u00feiggja \u00feat, sem sv\u00e1er vel bo\u00f0it.\"\u00de\u00e1 var \u00feeim fylgt til skipa sinna, en Oddr var eptir\u00e1 Berurj\u00f3\u00f0ri. \u00deau f\u00f3ru fer\u00f0a sinna, til \u00feess at \u00feauk\u00f3mu austr \u00ed V\u00edk, ok eru \u00fear \u00fe\u00e1 stund, sem \u00feau \u00feykkjast\u00feurfa. S\u00ed\u00f0an b\u00faast \u00feau \u00ed burt \u00fea\u00f0an, ok gaf \u00feeimvel byri, til \u00feess at \u00feau k\u00f3mu fyrir Berurj\u00f3\u00f0r. \u00de\u00e1 ba\u00f0Gr\u00edmr l\u00e6gja seglin. \"Hv\u00ed skulu v\u00e9r eigi fara fer\u00f0arv\u00e1rrar?\" sag\u00f0i Lopth\u00e6na. \"Ek \u00e6tla\u00f0a,\" sag\u00f0i Gr\u00edmr,\"at \u00fe\u00fa mundir vilja finna son \u00feinn.\" \"Leit ek \u00e1 hann,\"sag\u00f0i h\u00fan, \"er vit skildum, ok \u00fe\u00f3tti m\u00e9r sem hannmundi l\u00edtt renna \u00e1staraugum til v\u00e1r Hrafnistumanna,ok munu vit fara fer\u00f0 v\u00e1ra,\" sag\u00f0i h\u00fan.N\u00fa koma \u00feau Gr\u00edmr heim \u00ed Hrafnistu ok settust atb\u00fai s\u00ednu, en Oddr vex upp at Berurj\u00f3\u00f0ri ok \u00c1smundr.Oddr nam \u00ed\u00fer\u00f3ttir \u00fe\u00e6r, er m\u00f6nnum var t\u00edtt at kunna.\u00c1smundr \u00fej\u00f3na\u00f0i honum \u00ed hv\u00edvetna. Hann var flestumm\u00f6nnum v\u00e6nni ok gervari at s\u00e9r.F\u00f3stbr\u00e6\u00f0ralag ger\u00f0ist me\u00f0 \u00feeim Oddi ok \u00c1smundi.\u00cd skotb\u00f6kkum v\u00e1ru \u00feeir hvern dag e\u00f0a \u00e1 sundi. Engikomst til jafns vi\u00f0 Odd um allar \u00ed\u00fer\u00f3ttir. Aldri varOddr at leikum sem \u00f6nnur ungmenni. Honum fylgdi\u00c1smundr \u00e1vallt. Framar mat Ingjaldr Odd en \u00c1smund\u00ed hv\u00edvetna.Skeyti l\u00e9t Oddr s\u00e9r gera hvern mann, er hann fannhagan. Hann var\u00f0veitti \u00feau ekki eptir, ok f\u00f3ru \u00feauum flet ok um bekki undir m\u00f6nnum. Margir skeindust\u00e1 \u00fev\u00ed, er menn k\u00f3mu \u00ed myrkri inn e\u00f0a ni\u00f0r settust.Sj\u00e1 einn hlutr var sv\u00e1, at Oddi afla\u00f0i \u00f3vins\u00e6lda. Mennt\u00f6lu\u00f0u um vi\u00f0 Ingjald, at hann skyldi tala vi\u00f0 Oddum \u00feetta. Ingjaldr finnr Odd at m\u00e1li einnhvern dag.\"Hlutr er s\u00e1 einn,\" sag\u00f0i Ingjaldr, \"f\u00f3stri minn, at \u00fe\u00e9raflar \u00f3vins\u00e6lda.\" \"Hverr er s\u00e1?\" sag\u00f0i Oddr. \"\u00de\u00fa var\u00f0veitireigi skeyti \u00fe\u00edn, sem \u00f6\u00f0rum m\u00f6nnum er t\u00edtt,\"sag\u00f0i Ingjaldr. \"\u00de\u00e1 \u00fe\u00e6tti m\u00e9r \u00fe\u00fa mega gefa sakir \u00e1\u00fev\u00ed,\"  sag\u00f0i Oddr, \"ef \u00fe\u00fa hef\u00f0ir m\u00e9r nokkut fengit atvar\u00f0veita \u00feau \u00ed.\" \"Ek skal til f\u00e1,\" sag\u00f0i Ingjaldr, \"\u00featsem \u00fe\u00fa vilt.\" \"\u00deat hygg ek,\"  sag\u00f0i Oddr, \"at \u00fe\u00fa munir\u00feat ekki til f\u00e1.\" \"\u00deat mun eigi vera,\" sag\u00f0i Ingjaldr.\"Hafr \u00e1ttu \u00fer\u00e9vetran, svartan at lit,\" sag\u00f0i Oddr.\"Hann vil ek drepa l\u00e1ta ok fl\u00e1 belg af b\u00e6\u00f0i me\u00f0 hornumok klaufum.\" Ok sv\u00e1 var gert sem Oddr m\u00e6ltifyrir, ok var honum f\u00e6r\u00f0r belgrinn, \u00fe\u00e1 er b\u00fainn var.\u00dear bar hann \u00ed ofan \u00f6rvar s\u00ednar, ok eigi l\u00e9ttir hann af,fyrr en fullr var belgrinn. \u00deat var miklu fleira okmeira en annarra manna skeyti. Boga fekk hann s\u00e9rat \u00fev\u00ed skapi.Sv\u00e1 var Oddr b\u00fainn, at hann var \u00ed rau\u00f0um skarlatskyrtlihvern dag ok haf\u00f0i kn\u00fdtt gullhla\u00f0i at h\u00f6f\u00f0i s\u00e9r.\u00d6rvam\u00e6li sinn haf\u00f0i hann, hvar sem hann f\u00f3r. Ekkivandist Oddr bl\u00f3tum, \u00fev\u00ed at hann tr\u00fa\u00f0i \u00e1 m\u00e1tt sinnok megin, ok \u00fear ger\u00f0i \u00c1smundr eptir, en Ingjaldrvar inn mesti bl\u00f3tma\u00f0r. Opt f\u00f3ru \u00feeir f\u00f3stbr\u00e6\u00f0r fyrirland fram, Oddr ok \u00c1smundr."}}