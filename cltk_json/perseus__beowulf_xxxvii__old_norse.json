{"originalTitle": "Beowulf_Xxxvii", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Xxxvii", "text": {"0": "XXXVII\u00d0\u0101 ic \u00e6t \u00feearfe [gefr\u00e6gn]  \u00fe\u0113odcyningesandlongne eorl  ellen c\u0233\u00f0an,cr\u00e6ft ond c\u0113n\u00f0u,  sw\u0101 him gecynde w\u00e6s.Ne h\u0113dde h\u0113 \u00fe\u00e6s heafolan,  ac s\u012bo hand gebarnm\u014ddiges mannes,  \u00fe\u01e3r h\u0113 his m\u01e3ges healp,\u00fe\u00e6t h\u0113 \u00feone n\u012b\u00f0gest  nio\u00f0or hw\u0113ne sl\u014dh,secg on searwum,  \u00fe\u00e6t \u00f0\u00e6t sweord ged\u0113aff\u0101h ond f\u01e3ted,  \u00fe\u00e6t \u00f0\u00e6t f\u0233r ongonswe\u00f0rian sy\u00f0\u00f0an.  \u00fe\u0101 g\u0113n sylf cyninggew\u0113old his gewitte,  w\u00e6ll-seaxe gebr\u01e3dbiter ond beaduscearp,  \u00fe\u00e6t h\u0113 on byrnan w\u00e6g;forwr\u0101t Wedra helm  wyrm on middan.F\u0113ond gefyldan  --ferh ellen wr\u00e6c--,ond h\u012b hyne \u00fe\u0101 b\u0113gen  \u0101broten h\u00e6fdon,sib\u00e6\u00f0elingas;  swylc sceolde secg wesan,\u00feegn \u00e6t \u00f0earfe!  \u00fe\u00e6t \u00f0\u0101m \u00fe\u0113odne w\u00e6ss\u012b\u00f0as[t] sigehw\u012bla  sylfes d\u01e3dum,worlde geweorces.  D\u0101 s\u012bo wund ongon,\u00fe\u0113 him se eor\u00f0draca  \u01e3r geworhte,swelan ond swellan;  h\u0113 \u00fe\u00e6t s\u014dna onfand,\u00fe\u00e6t him on br\u0113ostum  bealon\u012b\u00f0(e) w\u0113ollattor on innan.  D\u0101 se \u00e6\u00f0eling g\u012bong,\u00fe\u00e6t h\u0113 b\u012b wealle  w\u012bshycgendeges\u00e6t on sesse;  seah on enta geweorc,h\u016b \u00f0\u0101 st\u0101nbogan  stapulum f\u00e6ste\u0113ce eor\u00f0reced  innan healde.Hyne \u00fe\u0101 mid handa  heorodr\u0113origne,\u00fe\u0113oden m\u01e3rne  \u00feegn ungemete till,winedryhten his  w\u00e6tere gelafedehilde s\u00e6dne  ond his hel(m) onsp\u0113on.B\u012bowulf ma\u00feelode--  h\u0113 ofer benne spr\u00e6c,wunde w\u00e6lbl\u0113ate;  wisse h\u0113 gearwe,\u00fe\u00e6t h\u0113 d\u00e6ghw\u012bla  gedrogen h\u00e6fde,eor\u00f0an wynn(e);  \u00f0\u0101 w\u00e6s eall sceacend\u014dgorger\u012bmes,  d\u0113a\u00f0 ungemete n\u0113ah --:'N\u016b ic suna m\u012bnum  syllan woldeg\u016b\u00f0gewedu,  \u00fe\u01e3r m\u0113 gife\u00f0e sw\u0101\u01e3nig yrfeweard  \u00e6fter wurdelice gelenge.  Ic \u00f0\u0101s l\u0113ode h\u0113oldf\u012bftig wintra;  n\u00e6s s\u0113 folccyning,ymbesittendra  \u01e3nig \u00f0\u0101ra,\u00fe\u0113 mec g\u016b\u00f0winum  gr\u0113tan dorste,egesan \u00f0eon.  Ic on earde b\u0101dm\u01e3lgesceafta,  h\u0113old m\u012bn tela,ne s\u014dhte searon\u012b\u00f0as,  n\u0113 m\u0113 sw\u014dr fela\u0101\u00f0a on unriht.  Ic \u00f0\u00e6s ealles m\u00e6gfeorhbennum s\u0113oc  gef\u0113an habban;for\u00f0\u0101m m\u0113 w\u012btan ne \u00f0earf  Waldend f\u012bramor\u00f0orbealo m\u0101ga,  \u00feonne m\u012bn sceace\u00f0l\u012bf of l\u012bce.  N\u016b \u00f0\u016b lungre geonghord sc\u0113awian  under h\u0101rne st\u0101n,W\u012bgl\u0101f l\u0113ofa,  n\u016b se wyrm lige\u00f0,swefe\u00f0 s\u0101re wund,  since ber\u0113afod.B\u012bo n\u016b on ofoste,  \u00fe\u00e6t ic \u01e3rwelan,gold\u01e3ht ongite,  gearo sc\u0113awigeswegle searogimmas,  \u00fe\u00e6t ic \u00f0\u0233 s\u0113ft m\u00e6ge\u00e6fter m\u0101\u00f0\u00f0umwelan  m\u012bn \u0101l\u01e3tanl\u012bf ond l\u0113odscipe,  \u00feone ic longe h\u0113old.'"}}