{"originalTitle": "Hr\u00f3lfs_Saga_Gautrekssonar_Chapter_10", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Gautrekssonar_Chapter_10", "text": {"0": "Sv\u00e1 er sagt, at eptir \u00feessa elting Sv\u00eda sn\u00faa \u00feeir tilhallar sinnar. L\u00e6tr konungr r\u00e6sta h\u00f6ll s\u00edna ok bera \u00e1braut \u00fe\u00e1, er fallit h\u00f6f\u00f0u. Spyrjast n\u00fa \u00feessi t\u00ed\u00f0endi v\u00ed\u00f0a,ok \u00fe\u00f3tti \u00feessi fer\u00f0 in h\u00e6\u00f0iligasta. Sem konungr varkominn \u00ed s\u00e6ti vi\u00f0 hir\u00f0 s\u00edna \u00ed annat sinn, spur\u00f0i Sv\u00edakonungr,hv\u00e1rt \u00feeir kenndi nokkut \u00feenna mann, er\u00fe\u00e1 hef\u00f0i sv\u00e1 gabbat. \u00deeir sv\u00f6ru\u00f0u ok s\u00f6g\u00f0u, at hannh\u00e9ti Hr\u00f3lfr ok var konungr \u00e1 Gautlandi. \"Er hannau\u00f0kenndr,\" s\u00f6g\u00f0u \u00feeir, \"sakir vaxtar ok v\u00e6nleiks.\"Konungr m\u00e6lti: \"Skj\u00f3tt kenndum v\u00e9r hann at fr\u00e1s\u00f6gnmanna, ok er sl\u00edkt afbur\u00f0arma\u00f0r ok mun vera vitrma\u00f0r ok \u00feolinn, ok s\u00fdndist ma\u00f0rinn sta\u00f0fastligr, okmunda ek \u00e6tla, at v\u00e6ri \u00f3br\u00e1\u00f0rei\u00f0r ok \u00fer\u00e1r \u00e1 \u00feat, semhann f\u00e6ri fram, ok sv\u00e1 skulu v\u00e9r vi\u00f0 b\u00faast sem \u00feessima\u00f0r muni vitja optar \u00e1 v\u00e1rn fund Sv\u00edanna. Skulu v\u00e9rleita at smi\u00f0um ok l\u00e1ta virki gera um allan sta\u00f0 v\u00e1rn,har\u00f0la styrkt ok rammgert, ok b\u00faa s\u00ed\u00f0an me\u00f0 \u00feeiri v\u00e9lfimi,at eigi megi s\u00e6kja, hv\u00e1rki me\u00f0 eldi n\u00e9 j\u00e1rni, \u00fev\u00edat ek hygg, at \u00feessi konungr hyggi \u00e1 hendr oss.\"Sem \u00feetta var allt gert eptir konungs vilja ok fors\u00f6gn,l\u00e6tr \u00de\u00f3rbergr konungr \u00fear \u00ed b\u00faa me\u00f0 v\u00edgv\u00e9lumb\u00e6\u00f0i valsl\u00f6ngur ok skoteld. Er \u00feetta v\u00edgi sv\u00e1 \u00f6ruggtgert, at flestum \u00fe\u00f3tti \u00f3l\u00edkendi, at vinna m\u00e6tti, ef vaskirmenn v\u00e6ri \u00ed virkinu. \u00deykkist konungr n\u00fa hafa um\u00f6ruggt at sitja, b\u00ed\u00f0r n\u00fa k\u00e1tr ok gla\u00f0r vi\u00f0 s\u00edna menn\u00feess, er at h\u00f6ndum kemr. M\u00e1 n\u00fa engi \u00e1 hans fund komastutan hans orlof."}}