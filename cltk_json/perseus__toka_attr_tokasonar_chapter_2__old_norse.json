{"originalTitle": "T\u00f3ka_\u00de\u00e1ttr_T\u00f3kasonar_Chapter_2", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "T\u00f3ka_\u00de\u00e1ttr_T\u00f3kasonar_Chapter_2", "text": {"0": "F\u00f3r ek \u00fe\u00e1 enn v\u00ed\u00f0a ok \u00fear til, at ek spur\u00f0a til H\u00e1lfskonungs ok rekka hans. Var mikit af sagt, hv\u00edl\u00edkirhreystimenn \u00feeir v\u00e1ru. F\u00f3r ek \u00fe\u00e1 enn \u00fear til, at ek komhingat \u00ed Noreg ok \u00e1 fund H\u00e1lfs konungs. Gekk ek fyrirhann, ok kvaddi ek hann, en hann t\u00f3k m\u00e9r har\u00f0la vel.En ek beidda hann vetrvistar, en hann kva\u00f0 m\u00e9r \u00feattil rei\u00f0u at sitja \u00fear sv\u00e1 lengi sem ek vilda verit hafa.Ek spur\u00f0i \u00fe\u00e1, hvar ek skylda s\u00e6ti hafa ok m\u00ednir menn.Hann ba\u00f0 mik \u00fear sitja, sem ek g\u00e6ta kippt manni \u00f3rr\u00fami me\u00f0 j\u00f6fnum skildaga ok Hr\u00f3lfr kraki ger\u00f0i. Gengek \u00fear at, sem sat \u00datsteinn jarl \u00e1 a\u00f0ra h\u00f6nd konungi.T\u00f3k ek \u00ed hendr honum, ok \u00e6tla\u00f0a ek honum \u00f3r s\u00e6ti atkippa. Herta ek mik \u00fe\u00e1 af \u00f6llu megni, ok gat ek ekkiat gert. S\u00ed\u00f0an gekk ek til Innsteins, \u00fe\u00e1 til Hr\u00f3ks inssvarta, \u00fe\u00e1 til Bjarnar, sv\u00e1 til B\u00e1r\u00f0ar. Gat ek engum \u00feeirafram kippt. \u00deann veg f\u00f3r ek innan um alla h\u00f6llina, atek gat \u00fear engum \u00f3r s\u00e6ti kippt. Ok \u00feat er y\u00f0r sannastat segja, herra, at eigi br\u00e1 \u00fear s\u00e9r meir vi\u00f0 inn yztima\u00f0r ok inn minnsti heldr en B\u00f6\u00f0varr bjarki. S\u00ed\u00f0angekk ek aptr fyrir konung, ok spur\u00f0a ek \u00fe\u00e1, hvar ekskylda sitja, me\u00f0 \u00fev\u00ed at ek g\u00e6ta hvergi rutt m\u00e9r tilr\u00fams. Hann sag\u00f0i \u00fe\u00e1, at ek yr\u00f0a at sitja sk\u00f6r l\u00e6gra enhans menn. F\u00f3r ek \u00fe\u00e1 til s\u00e6tis, \u00fear sem m\u00e9r var skipat,ok m\u00ednir menn. Skorti \u00fear engan f\u00f6gnu\u00f0, \u00feann semhafa \u00feurfti, ok \u00fear \u00fe\u00f3tti m\u00e9r ekki at nema \u00feat eina,er ek \u00e1tti \u00fear upp at sj\u00e1 til annarra manna, en a\u00f0rirmenn ni\u00f0r til m\u00edn, ella hef\u00f0i m\u00e9r \u00fear bezt \u00fe\u00f3tt. Skulu\u00fe\u00e9r n\u00fa segja, herra, hv\u00e1rir fr\u00e6gri v\u00e1ru.\"\"Au\u00f0s\u00e9t er \u00feat,\" kva\u00f0 konungr, \"at miklu sterkarihafa verit rekkar H\u00e1lfs konungs, en engi \u00feykki m\u00e9rverit hafa konungrinn samt\u00ed\u00f0a \u00f6rvari ok betr at s\u00e9r enHr\u00f3lfr kraki. En hv\u00e1rt ertu sk\u00edr\u00f0r ma\u00f0r e\u00f0a eigi?\" T\u00f3kisvarar: \"Ek er pr\u00edmsigndr, en eigi sk\u00edr\u00f0r, sakar \u00feess atek hefi verit \u00fdmist me\u00f0 hei\u00f0num m\u00f6nnum e\u00f0a kristnum,en \u00fe\u00f3 tr\u00fai ek \u00e1 Hv\u00edtakrist. Er ek n\u00fa ok \u00feess erendiskominn \u00e1 y\u00f0varn fund, at ek vil sk\u00edrast ok \u00feann bo\u00f0skaphafa, sem \u00fe\u00e9r bj\u00f3\u00f0i\u00f0, \u00fev\u00ed at m\u00e9r \u00feykkir eigi v\u00edst,at ek muna \u00feat af betra manni f\u00e1 mega.\" Konungrvar\u00f0 vi\u00f0 \u00feat gla\u00f0r, er hann vildi sk\u00edrn taka ok gu\u00f0i\u00fej\u00f3na. Var T\u00f3ki s\u00ed\u00f0an sk\u00edr\u00f0r af hir\u00f0byskupi \u00d3l\u00e1fs konungsok anda\u00f0ist \u00ed hv\u00edtav\u00e1\u00f0um."}}