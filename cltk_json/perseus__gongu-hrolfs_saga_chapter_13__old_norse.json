{"originalTitle": "G\u00f6ngu-Hr\u00f3lfs_Saga_Chapter_13", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "G\u00f6ngu-Hr\u00f3lfs_Saga_Chapter_13", "text": {"0": "Einn dag litu \u00feeir b\u00e6 mikinn reisiligan fyrir s\u00e9r.Vilhj\u00e1lmr m\u00e6lti: \"H\u00e9r f\u00e1um vit g\u00f3\u00f0a gisting \u00ed kveldat b\u00e6 \u00feessum, \u00fev\u00ed at h\u00e9r \u00e1 fyrir at r\u00e1\u00f0a fr\u00e6ndi minn,er \u00d6lvir heitir ok er g\u00f3\u00f0r b\u00f3ndi ok heldr marga sveina.Ok er \u00feeir k\u00f3mu heim at b\u00e6num, gekk b\u00f3ndi \u00ed m\u00f3ti\u00feeim ok fagna\u00f0i vel Vilhj\u00e1lmi ok \u00feeim b\u00e1\u00f0um okspur\u00f0i, hverr s\u00e1 v\u00e6ri inn mikli ma\u00f0r.\" Vilhj\u00e1lmr segir:\"Hr\u00f3lfr heitir hann ok er h\u00fasb\u00f3ndi minn. Mikill erhann ok sterkr, vel \u00e6tta\u00f0r ok mikill kappi.\" B\u00f3ndi bau\u00f0\u00feeim til drykkju. \u00dear var margt frelsingja. Vilhj\u00e1lmrvildi ekki \u00f6\u00f0rum til hl\u00edta en s\u00e9r at \u00fej\u00f3na Hr\u00f3lfi oklofa\u00f0i hann \u00ed hverju or\u00f0i. \u00dear var gott \u00f6l ok gle\u00f0i mikil.N\u00fa lei\u00f0 sv\u00e1 kveldit. Drukku \u00feeir lengi \u00e1fram, en erHr\u00f3lfr ger\u00f0ist drukkinn, vildi hann fara at sofa. Varhonum b\u00fain s\u00e6ng vir\u00f0ulig. Kasta\u00f0i hann kl\u00e6\u00f0um afs\u00e9r ok lag\u00f0ist \u00ed s\u00e6ngina ok sofna\u00f0i skj\u00f3tt.En er li\u00f0in var n\u00f3ttin, vakna\u00f0i Hr\u00f3lfr ok eigi vi\u00f0g\u00f3\u00f0an draum, \u00fev\u00ed at hann var bundinn at h\u00f6ndum okf\u00f3tum ok reyr\u00f0r sterkliga vi\u00f0 einn \u00e1s. Hann var kl\u00e6\u00f0laussok kominn fram at miklu b\u00e1li. \u00dear st\u00f3\u00f0 yfir honumVilhj\u00e1lmr, sveinn hans, b\u00f3ndi ok allir heimamenn.Vilhj\u00e1lmr m\u00e6lti: \"N\u00fa er sv\u00e1 or\u00f0it, Hr\u00f3lfr, at ek eror\u00f0inn \u00fe\u00e9r yfirsterkari, ok mundir \u00fe\u00fa eigi \u00feat \u00e6tlafyrir stundu. Eru n\u00fa enn tveir kostir fyrir h\u00f6ndum:Er s\u00e1 annarr, at \u00fe\u00fa skalt ver\u00f0a brenndr h\u00e9r \u00e1 b\u00e1li \u00feessu,sv\u00e1 at aldri skaltu s\u00f3l sj\u00e1, elligar skaltu fylgja m\u00e9r \u00edGar\u00f0ar\u00edki ok \u00fej\u00f3na m\u00e9r \u00ed \u00f6llum hlutum ok kalla mik\u00feinn meistara ok allt \u00feat sanna, er ek segi fr\u00e1 m\u00ednumh\u00f6gum. \u00de\u00fa skalt allar \u00ferautir vinna, \u00fe\u00e6r sem fyrir mikver\u00f0a lag\u00f0ar, \u00fear til er konungr j\u00e1tar m\u00e9r Gy\u00f0u, systursinni, til eiginor\u00f0s, en s\u00ed\u00f0an skaltu lauss vera \u00f3r minni\u00fej\u00f3nustu. Aldri skaltu m\u00e9r \u00feessa vanvir\u00f0ing hefna okengum \u00feeim manni, er h\u00e9r hefir at verit, ok h\u00e9r skaltuei\u00f0 at vinna at halda \u00feetta allt, er n\u00fa hefi ek fyrir skilit,e\u00f0a n\u00fa \u00ed sta\u00f0 \u00ed eldinum brenna.\" \u00de\u00e1 sag\u00f0i Hr\u00f3lfr: \"Me\u00f0\u00fev\u00ed at m\u00e9r er nokkut til undanlausnar at komast \u00f3r\u00feinni \u00e1\u00fej\u00e1n, \u00fe\u00e1 mun ek heldr \u00feessu j\u00e1ta en missa l\u00edfit,\u00fev\u00ed at \u00feat veit ek, at l\u00edtt n\u00e1i ek jarlsins erendi, ef ekdey n\u00fa h\u00e9r. Vil ek ok \u00feat til skilja, at \u00fe\u00fa segir ekkim\u00edna fyrir\u00e6tlun e\u00f0a hvat manna ek er, ella s\u00e9 laussallr okkar skilna\u00f0r.\" Vilhj\u00e1lmr sag\u00f0i sv\u00e1 gera skyldu.Var Hr\u00f3lfr n\u00fa leystr, ok s\u00f3r hann ei\u00f0, eptir \u00fev\u00ed sem\u00fe\u00e1 var si\u00f0venja til. \u00dej\u00f3nar Hr\u00f3lfr n\u00fa Vilhj\u00e1lmi ok l\u00e9tsem honum \u00fe\u00e6tti einskis um vert. F\u00f3ru \u00feeir fr\u00e1 \u00d6lvi,ok rei\u00f0 Vilhj\u00e1lmr, en Hr\u00f3lfr gekk fyrir hesti hans. \u00deeirf\u00f3ru um Sv\u00ed\u00fej\u00f3\u00f0 ok \u00fea\u00f0an til Gar\u00f0ar\u00edkis. Ekki er \u00featgreint, hverja lei\u00f0 \u00feeir f\u00f3ru, fyrr en \u00feeir k\u00f3mu tilAldeigjuborgar. Sat Eirekr konungr \u00ed borginni, ok var\u00feetta \u00e1 \u00f6ndver\u00f0um vetri. Fengu \u00feeir s\u00e9r herbergi okgengu s\u00ed\u00f0an fyrir konung."}}