{"originalTitle": "Beowulf_Xliii", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Xliii", "text": {"0": "XLIIIHim \u00f0\u0101 gegiredan  G\u0113ata l\u0113ode\u0101d on eor\u00f0an  unw\u0101cl\u012bcne,helm[um] behongen,  hildebordum,beorhtum byrnum,  sw\u0101 h\u0113 b\u0113na w\u00e6s;\u0101legdon \u00f0\u0101 t\u014dmiddes  m\u01e3rne \u00fe\u0113odenh\u00e6le\u00f0 h\u012bofende,  hl\u0101ford-l\u0113ofne.Ongunnon \u00fe\u0101 on beorge  b\u01e3lf\u0233ra m\u01e3stw\u012bgend weccan;  wud(u)r\u0113c \u0101st\u0101hsweart ofer swio\u00f0ole,  sw\u014dgende l\u0113gw\u014dpe bewunden  -- windblond gel\u00e6g--,o\u00f0 \u00fe\u00e6t h\u0113 \u00f0\u0101 b\u0101nh\u016bs  gebrocen h\u00e6fdeh\u0101t on hre\u00f0re.  Higum unr\u014dtem\u014ddceare m\u01e3ndon,  mondryhtnes cw(e)alm;swylce gi\u014dmorgyd  (s)\u012bo g(e\u014d)m\u0113owle\uff08\u00e6fter B\u012bowulfe  b)undenheorde(song) sorgcearig,  s\u01e3de geneahhe,\u00fe\u00e6t h\u012bo hyre (hearmda)gas  hearde (ondr\u0113)de,w\u00e6lfylla worn,  (w\u012bgen)des egesan,h\u0233[n]\u00f0o (ond) h(\u00e6ftn\u0233)d.  Heofon r\u0113ce swe(a)lg.Geworhton \u00f0\u0101  Wedra l\u0113odehl(\u01e3w) on [h]li\u00f0e,  s\u0113 w\u00e6s h\u0113ah ond br\u0101d,(w\u01e3)gl\u012b\u00f0endum  w\u012bde g(e)s\u0233ne,ond betimbredon  on t\u0233n dagumbeadur\u014dfes b\u0113cn,  bronda l\u0101fewealle beworhton,  sw\u0101 hyt weor\u00f0l\u012bcostforesnotre men  findan mihton.H\u012b on beorg dydon  b\u0113g ond siglu,eall swylce hyrsta,  swylce on horde \u01e3rn\u012b\u00f0h\u0113dige men  genumen h\u00e6fdon;forl\u0113ton eorla gestr\u0113on  eor\u00f0an healdan,gold on gr\u0113ote,  \u00fe\u01e3r hit n\u016b g\u0113n lifa\u00f0eldum sw\u0101 unnyt,  sw\u0101 hi(t \u01e3ro)r w\u00e6s.\u00fe\u0101 ymbe hl\u01e3w riodan  hilded\u0113ore,\u00e6\u00feelinga bearn,  ealra twelfe,woldon (care) cw\u012b\u00f0an,  [ond] kyning m\u01e3nan,wordgyd wrecan,  ond ymb w(er) sprecan;eahtodan eorlscipe  ond his ellenweorcdugu\u00f0um d\u0113mdon,--  sw\u0101 hit ged\u0113(fe) bi\u00f0,\u00fe\u00e6t mon his winedryhten  wordum herge,ferh\u00f0um fr\u0113oge,  \u00feonne h\u0113 for\u00f0 scileof l\u012bchaman  (l\u01e3ded) weor\u00f0an.Sw\u0101 begnornodon  G\u0113ata l\u0113odehl\u0101fordes (hry)re,  heor\u00f0gen\u0113atas;cw\u01e3don \u00fe\u00e6t h\u0113 w\u01e3re  wyruldcyning[a]manna mildust  ond mon(\u00f0w)\u01e3rust,l\u0113odum l\u012b\u00f0ost  ond lofgeornost."}}