{"originalTitle": "S\u00f6rla_\u00de\u00e1ttr_E\u00f0a_He\u00f0ins_Saga_Ok_H\u00f6gna_Chapter_2", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "S\u00f6rla_\u00de\u00e1ttr_E\u00f0a_He\u00f0ins_Saga_Ok_H\u00f6gna_Chapter_2", "text": {"0": "Ma\u00f0r h\u00e9t F\u00e1rbauti. Hann var karl einn ok \u00e1tti s\u00e9rkerlingu \u00fe\u00e1, er Laufey er nefnd. H\u00fan var b\u00e6\u00f0i mj\u00f3ok au\u00f0\u00fereiflig; \u00fev\u00ed var h\u00fan N\u00e1l k\u00f6llu\u00f0. \u00deau \u00e1ttu s\u00e9reinn son barna. S\u00e1 var Loki nefndr. Hann var ekkimikill v\u00f6xtum, or\u00f0sk\u00e1r var hann snemma ok skj\u00f3tligr\u00ed brag\u00f0i. Hann haf\u00f0i fram yfir a\u00f0ra menn vizku \u00fe\u00e1, ersl\u00e6g\u00f0 heitir. Hann var mj\u00f6k kyndugr \u00feegar \u00e1 ungaaldri, \u00fev\u00ed var hann kalla\u00f0r Loki l\u00e6v\u00edss. Hann r\u00e9\u00f0st til\u00d3\u00f0ins \u00ed \u00c1sgar\u00f0 ok ger\u00f0ist hans ma\u00f0r. \u00d3\u00f0inn m\u00e6ltihvatvetna eptir honum, hvat sem hann t\u00f3k til, endalag\u00f0i hann opt st\u00f3rar \u00ferautir fyrir hann, ok leysti hann\u00fe\u00e6r allar v\u00e1nu betr af h\u00f6ndum. Hann var\u00f0 ok n\u00e1ligaalls v\u00edss, \u00feess er vi\u00f0 bar, sag\u00f0i hann ok allt \u00d3\u00f0ni, \u00feater hann vissi.\u00deat er ok sagt, at Loki var\u00f0 v\u00edss, er Freyja haf\u00f0i fengitmenit ok sv\u00e1, hvat h\u00fan haf\u00f0i m\u00f3ti gefit; sag\u00f0i hann\u00feetta \u00d3\u00f0ni. En er \u00d3\u00f0inn var\u00f0 \u00feess v\u00edss, sag\u00f0i hann,at Loki skyldi n\u00e1 meninu ok f\u00e1 s\u00e9r. Loki kva\u00f0 \u00feat \u00f3v\u00e6nligtsakir \u00feess, at engi ma\u00f0r m\u00e1 \u00ed skemmuna komastfyrir utan vilja Freyju. \u00d3\u00f0inn sag\u00f0i, at hann skyldifara ver\u00f0a ok eigi aptr koma, fyrr en hann hef\u00f0i n\u00e1tmeninu. Loki sneri \u00fe\u00e1 \u00ed brottu \u00e6pandi. Flestir ur\u00f0uvi\u00f0 \u00feat k\u00e1tir, er Loka gekk l\u00edtt til. Hann gengr tilskemmu Freyju, ok var h\u00fan l\u00e6st. Hann leita\u00f0i vi\u00f0 innat komast ok gat eigi. Kuldave\u00f0r var \u00fati mikit, ok t\u00f3khonum fast at k\u00f3lna. Hann var\u00f0 \u00fe\u00e1 at einni flugu.Hann fl\u00f6kti \u00fe\u00e1 um alla l\u00e1sa ok me\u00f0 \u00f6llum fellum okgat hvergi lopt fundit, sv\u00e1 at hann m\u00e6tti inn komast.Uppi allt hj\u00e1 burstinni ok \u00fe\u00f3 eigi meiri boru fannhann en sem stinga m\u00e6tti \u00ed n\u00e1l; \u00fe\u00e1 boru bograr hanninn. En er hann kom inn, var hann flenneygr mj\u00f6kok hug\u00f0i at, ef nokkurir vekti, en hann gat \u00feat s\u00e9t, atallt svaf \u00ed skemmunni. Hann ferr \u00fe\u00e1 innar at s\u00e6nginniFreyju ok skynjar \u00fe\u00e1, at h\u00fan hefir menit \u00e1 h\u00e1lsi s\u00e9rok at nistin horf\u00f0u ni\u00f0r \u00e1. Loki ver\u00f0r \u00fe\u00e1 at einni fl\u00f3.Hann sezt \u00e1 kinn Freyju ok h\u00f6ggr sv\u00e1, at Freyja vaknarok snerist vi\u00f0 ok sofnar aptr. \u00de\u00e1 dregr Loki af s\u00e9rfl\u00f3ar haminn, lokkar \u00fe\u00e1 af henni menit, l\u00fdkr \u00fe\u00e1 uppskemmunni ok ferr \u00ed burt ok f\u00e6rir \u00d3\u00f0ni.Freyja vaknar um morgininn ok s\u00e9r, at opnar erudyrrnar, en ekki brotit, en menit var \u00ed brottu it g\u00f3\u00f0a.H\u00fan \u00feykkist vita, hver br\u00f6g\u00f0 \u00ed munu vera, gengr inn\u00ed h\u00f6llina, \u00feegar h\u00fan er kl\u00e6dd, fyrir \u00d3\u00f0in konung oktalar um, at hann hafi illa l\u00e1tit gera at stela fr\u00e1 hennig\u00f3\u00f0grip hennar ok bi\u00f0r hann f\u00e1 s\u00e9r aptr g\u00f3\u00f0grip sinn.\u00d3\u00f0inn segir, at h\u00fan skal \u00feat aldri f\u00e1, sv\u00e1 at eins hefirh\u00fan at \u00fev\u00ed komizt, -- \"nema \u00fe\u00fa orkir \u00fev\u00ed, at \u00feeir konungartveir, at tuttugu konungar \u00fej\u00f3na hv\u00e1rum, ver\u00f0imiss\u00e1ttir ok berist me\u00f0 \u00feeim \u00e1l\u00f6gum ok atkv\u00e6\u00f0um, at\u00feeir skulu jafnskj\u00f3tt upp standa ok berjast sem \u00feeir \u00e1\u00f0rfalla, utan nokkurr ma\u00f0r kristinn ver\u00f0i sv\u00e1 r\u00f6skr okhonum fylgi sv\u00e1 mikil gifta s\u00edns l\u00e1nardrottins, at hann\u00feori at ganga \u00ed bardaga \u00feeira ok vega me\u00f0 v\u00e1pnum \u00feessamenn. \u00de\u00e1 it fyrsta skal \u00feeira \u00feraut lyktast, hverjum h\u00f6f\u00f0ingjasem \u00feat ver\u00f0r lagit at leysa \u00fe\u00e1 sv\u00e1 \u00f3r \u00e1nau\u00f0 okerfi\u00f0i sinna f\u00e1rligra framfer\u00f0a.\" Freyja j\u00e1tta\u00f0i \u00fev\u00ed okt\u00f3k vi\u00f0 meninu."}}