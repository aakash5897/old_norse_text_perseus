{"originalTitle": "V\u00f6lsunga_Saga_Chapter_9", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "V\u00f6lsunga_Saga_Chapter_9", "text": {"0": "\u00deat er sagt, at Helgi finnr \u00feann konung \u00ed herna\u00f0i,er Hundingr h\u00e9t. Hann var r\u00edkr konungr ok fj\u00f6lmennrok r\u00e9\u00f0 fyrir l\u00f6ndum. \u00dear tekst orrosta me\u00f0 \u00feeim, okgengr Helgi fast fram, ok l\u00fdkst me\u00f0 \u00fev\u00ed sj\u00e1 bardagi,at Helgi f\u00e6r sigr, en Hundingr konungr fellr ok mikillhluti li\u00f0s hans. N\u00fa \u00feykkir Helgi hafa vaxit mikit, erhann hefir fellt sv\u00e1 r\u00edkan konung. Synir Hundingsbj\u00f3\u00f0a n\u00fa \u00fat her \u00ed m\u00f3t Helga ok vilja hefna f\u00f6\u00f0ur s\u00edns.\u00deeir eiga har\u00f0a orrostu, ok gengr Helgi \u00ed gegnumfylkingar \u00feeira br\u00e6\u00f0ra ok s\u00e6kir at merkjum sonaHundings konungs ok felldi \u00feessa Hundings sonu: \u00c1lfok Eyj\u00f3lf, Hervar\u00f0 ok Hagbar\u00f0, ok fekk h\u00e9r \u00e1g\u00e6tansigr.Ok er Helgi ferr fr\u00e1 orrostu, \u00fe\u00e1 fann hann vi\u00f0 sk\u00f3geinn konur margar ok vir\u00f0uligar s\u00fdnum, ok bar \u00fe\u00f3ein af \u00f6llum. \u00de\u00e6r ri\u00f0u me\u00f0 \u00e1g\u00e6tligum b\u00faningi. Helgispyrr \u00fe\u00e1 at nafni, er fyrir \u00feeim var. En h\u00fan nefnistSigr\u00fan ok kve\u00f0st vera d\u00f3ttir H\u00f6gna konungs. Helgim\u00e6lti: \"Fari\u00f0 heim me\u00f0 oss, ok veri\u00f0 velkomnar.\" \u00de\u00e1segir konungsd\u00f3ttir: \"Annat starf liggr fyrir oss endrekka me\u00f0 \u00fe\u00e9r.\" Helgi svarar: \"Hvat er \u00feat, konungsd\u00f3ttir?\"H\u00fan svarar: \"H\u00f6gni konungr hefir heitit mikH\u00f6\u00f0broddi, syni Granmars konungs, en ek hefi \u00fev\u00edheitit, at ek vil eigi eiga hann heldr en einn kr\u00e1kuunga.En \u00fe\u00f3 mun \u00feetta fram fara, nema \u00fe\u00fa bannirhonum ok komir \u00ed m\u00f3t honum me\u00f0 her ok nemir mik\u00e1 brott, \u00fev\u00ed at me\u00f0 engum konungi vilda ek heldr s\u00e6trb\u00faa en me\u00f0 \u00fe\u00e9r.\" \"Ver k\u00e1t, konungsd\u00f3ttir,\" sag\u00f0ihann. \"Fyrri skulum vit reyna hreysti okkar en \u00fe\u00fas\u00e9r honum gift, ok reyna skulum vit \u00e1\u00f0r, hv\u00e1rr af \u00f6\u00f0rumberr, ok h\u00e9r skal l\u00edfit \u00e1 leggja.\"Eptir \u00feetta sendir Helgi menn me\u00f0 f\u00e9gj\u00f6fum atstefna at s\u00e9r m\u00f6nnum ok stefnir \u00f6llu li\u00f0inu til Rau\u00f0abjarga.Bei\u00f0 Helgi \u00fear til \u00feess, er mikill flokkr komtil hans \u00f3r He\u00f0insey, ok \u00fe\u00e1 kom til hans mikit li\u00f0 \u00f3rN\u00f6rvasundum me\u00f0 f\u00f6grum skipum ok st\u00f3rum. Helgikonungr kallar til s\u00edn skipstj\u00f3rnarmann sinn, er Leifrh\u00e9t, ok spur\u00f0i, ef hann hef\u00f0i talit li\u00f0 \u00feeira. En hannsvarar: \"Eigi er h\u00e6gt at telja, herra, skip \u00feau, er komineru \u00f3r N\u00f6rvasundum. Eru \u00e1 t\u00f3lf \u00fe\u00fasundir manna,ok er \u00fe\u00f3 h\u00e1lfu fleira annat.\" \u00de\u00e1 m\u00e6lti Helgi konungr,at \u00feeir skyldu sn\u00faa \u00e1 \u00feann fj\u00f6r\u00f0, er heitir Varinsfj\u00f6r\u00f0r,ok sv\u00e1 ger\u00f0u \u00feeir. N\u00fa ger\u00f0i at \u00feeim storm mikinn oksv\u00e1 st\u00f3ran sj\u00f3, at \u00fev\u00ed var l\u00edkast at heyra, er bylgjurgn\u00fa\u00f0u \u00e1 bor\u00f0unum, sem \u00fe\u00e1 er bj\u00f6rgum lysti saman.Helgi ba\u00f0 \u00fe\u00e1 ekki \u00f3ttast ok eigi svipta seglunum, heldrsetja hvert h\u00e6ra en \u00e1\u00f0r. \u00de\u00e1 var vi\u00f0 sj\u00e1lft, at yfir mundiganga, \u00e1\u00f0r \u00feeir k\u00e6mi at landi. \u00de\u00e1 kom \u00fear Sigr\u00fan,d\u00f3ttir H\u00f6gna konungs, af landi ofan me\u00f0 miklu li\u00f0iok sn\u00fdr \u00feeim \u00ed g\u00f3\u00f0a h\u00f6fn, er heitir at Gn\u00edpalundi.\u00deessi t\u00ed\u00f0endi s\u00e1 landsmenn, ok kom af landi ofanbr\u00f3\u00f0ir H\u00f6\u00f0brodds konungs, er \u00fear r\u00e9\u00f0 fyrir, er heitirat Svarinshaugi. Hann kallar \u00e1 \u00fe\u00e1 ok spyrr, hverr st\u00fdr\u00f0iinu mikla li\u00f0i. Sinfj\u00f6tli stendr upp ok hefir hj\u00e1lm\u00e1 h\u00f6f\u00f0i skygg\u00f0an sem gler ok brynju hv\u00edta sem snj\u00f3,spj\u00f3t \u00ed hendi me\u00f0 \u00e1g\u00e6tligu merki ok gullrenndanskj\u00f6ld fyrir s\u00e9r. S\u00e1 kunni at m\u00e6la vi\u00f0 konunga: \"Segsv\u00e1, at \u00fe\u00fa hefir gefit sv\u00ednum ok hundum ok \u00fe\u00fa finnrkonu \u00fe\u00edna, at h\u00e9r eru komnir V\u00f6lsungar, ok mun h\u00e9rhittast \u00ed li\u00f0inu Helgi konungr, ef H\u00f6\u00f0broddr vill finnahann, ok er \u00feat hans gaman at berjast me\u00f0 frama,me\u00f0an \u00fe\u00fa kyssir amb\u00e1ttir vi\u00f0 eld.\" Granmarr svarar:\"Eigi muntu kunna margt vir\u00f0uligt m\u00e6la ok fornminni at segja, er \u00fe\u00fa l\u00fdgr \u00e1 h\u00f6f\u00f0ingja. Mun hitt sannara,at \u00fe\u00fa munt lengi hafa f\u00e6\u00f0zt \u00e1 m\u00f6rkum \u00fati vi\u00f0vargamat ok drepit br\u00e6\u00f0r \u00fe\u00edna, ok er kynligt, er \u00fe\u00fa\u00feorir at koma \u00ed her me\u00f0 g\u00f3\u00f0um m\u00f6nnum, er margtkalt hr\u00e6 hefir sogit til bl\u00f3\u00f0s.\" Sinfj\u00f6tli svarar: \"Eigimuntu gl\u00f6ggt muna n\u00fa, er \u00fe\u00fa vart v\u00f6lvan \u00ed Varinseyok kva\u00f0st vilja mann eiga ok kaust mik til \u00feess emb\u00e6ttisat vera \u00feinn ma\u00f0r. En s\u00ed\u00f0an vartu valkyrja \u00ed \u00c1sgar\u00f0i,ok var vi\u00f0 sj\u00e1lft, at allir mundu berjast fyrir \u00fe\u00ednarsakar, ok ek gat vi\u00f0 \u00fe\u00e9r n\u00edu varga \u00e1 L\u00e1ganesi, ok varek fa\u00f0ir allra.\" Granmarr svarar: \"Margt kanntu lj\u00faga.Ek hygg, at engis fa\u00f0ir m\u00e6ttir \u00fe\u00fa vera, s\u00ed\u00f0an \u00fe\u00fa vartgeldr af d\u00e6trum j\u00f6tunsins \u00e1 \u00derasnesi, ok ertu stj\u00fapsonrSiggeirs konungs ok l\u00e1tt \u00e1 m\u00f6rkum \u00fati me\u00f0 v\u00f6rgum,ok k\u00f3mu \u00fe\u00e9r \u00f6ll \u00f3h\u00f6pp senn at hendi. \u00de\u00fa draptbr\u00e6\u00f0r \u00fe\u00edna ok ger\u00f0ir \u00feik at illu kunnan.\" Sinfj\u00f6tlisvarar: \"Hv\u00e1rt mantu \u00feat, er \u00fe\u00fa vart merrin me\u00f0 hestinumGrana, ok rei\u00f0 ek \u00fe\u00e9r \u00e1 skei\u00f0 \u00e1 Br\u00e1velli? S\u00ed\u00f0anvartu geitasveinn Gaulnis j\u00f6tuns.\" Granmarr segir:\"Fyrri vilda ek se\u00f0ja fugla \u00e1 hr\u00e6i \u00fe\u00ednu en deila vi\u00f0\u00feik lengr.\" \u00de\u00e1 m\u00e6lti Helgi konungr: \"Betra v\u00e6ri ykkrok meira snjallr\u00e6\u00f0i at berjast en m\u00e6la sl\u00edkt, er sk\u00f6mmer at heyra, ok ekki eru Granmars synir vinir m\u00ednir,en \u00fe\u00f3 eru \u00feeir har\u00f0ir menn.\" Granmarr r\u00ed\u00f0r n\u00fa \u00ed brottok til fundar vi\u00f0 H\u00f6\u00f0brodd konung, \u00fear sem heitaS\u00f3lfj\u00f6ll. Hestar \u00feeira heita Sveipu\u00f0r ok Sveggju\u00f0r. \u00deeirm\u00e6ttust \u00ed borgarhli\u00f0i ok segja honum hers\u00f6gu. H\u00f6\u00f0broddrkonungr var \u00ed brynju ok haf\u00f0i hj\u00e1lm \u00e1 h\u00f6f\u00f0i.Hann spyrr, hverir \u00fear v\u00e6ri, -- \"e\u00f0a hv\u00ed eru \u00fe\u00e9r sv\u00e1rei\u00f0uligir?\" Granmarr segir: \"H\u00e9r eru komnir V\u00f6lsungarok hafa t\u00f3lf \u00fe\u00fasundir manna vi\u00f0 land ok sjau\u00fe\u00fasundir vi\u00f0 ey \u00fe\u00e1, er S\u00f6k heitir, en \u00fear, sem heitirfyrir Grindum, er \u00fe\u00f3 mestr fj\u00f6ldi, ok hygg ek n\u00fa, atHelgi muni n\u00fa berjast vilja.\" Konungr segir: \"Gerum\u00fe\u00e1 bo\u00f0 um allt v\u00e1rt r\u00edki ok s\u00e6kjum \u00ed m\u00f3t \u00feeim. Sitis\u00e1 engi heima, er berjast vill. Sendum or\u00f0 Hrings sonumok H\u00f6gna konungi ok \u00c1lfi inum gamla. \u00deeir erubardagamenn miklir.\"  Fundust \u00feeir \u00fear, er heitir Frekasteinn,ok t\u00f3kst \u00fear h\u00f6r\u00f0 orrosta. Helgi gengr fram \u00edgegnum fylkingar. \u00dear var\u00f0 mikit mannfall. \u00de\u00e1 s\u00e1 \u00feeirskjaldmeyjaflokk mikinn, sv\u00e1 sem \u00ed loga s\u00e6i. \u00dear varSigr\u00fan konungsd\u00f3ttir. Helgi konungr s\u00f3tti \u00ed m\u00f3t H\u00f6\u00f0broddikonungi ok fellir hann undir merkjum. \u00de\u00e1m\u00e6lti Sigr\u00fan: \"Haf \u00fe\u00f6kk fyrir \u00feetta \u00ferekvirki. Skiptmun n\u00fa l\u00f6ndum. Er m\u00e9r \u00feetta mikill t\u00edmadagr, okmuntu f\u00e1 af \u00feessu veg ok \u00e1g\u00e6ti, er \u00fe\u00fa hefir sv\u00e1 r\u00edkankonung felldan.\" \u00deat r\u00edki t\u00f3k Helgi konungr ok dvaldist\u00fear lengi ok fekk Sigr\u00fanar ok ger\u00f0ist fr\u00e6gr konungrok \u00e1g\u00e6tr, ok er hann h\u00e9r ekki s\u00ed\u00f0an vi\u00f0 \u00feessa s\u00f6gu."}}