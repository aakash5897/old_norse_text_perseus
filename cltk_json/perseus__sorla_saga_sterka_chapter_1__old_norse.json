{"originalTitle": "S\u00f6rla_Saga_Sterka_Chapter_1", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "S\u00f6rla_Saga_Sterka_Chapter_1", "text": {"0": "\u00cd \u00deann t\u00edma, sem H\u00e1lfdan konungr Br\u00f6nuf\u00f3strist\u00fdr\u00f0i Sv\u00ed\u00fej\u00f3\u00f0 inni k\u00f6ldu, er hann vann af Agnariinum au\u00f0ga, en setti Astr\u00f3, m\u00e1g sinn, yfir England okger\u00f0i hann hertuga \u00fear yfir, r\u00e9\u00f0 s\u00e1 konungr Uppl\u00f6ndum,er Erlingr h\u00e9t. Hann st\u00fdr\u00f0i \u00feri\u00f0jungi Noregs, enHaraldr konungr Valdimarsson tveim hlutum r\u00edkis.Erlingr konungr \u00fe\u00f3tti h\u00f6f\u00f0ingi mikill ok st\u00f3rau\u00f0igr,\u00fev\u00ed at hann haf\u00f0i lengi verit me\u00f0 Kn\u00fati konungi inumr\u00edka ok haf\u00f0i \u00f6\u00f0lazt af honum mikinn au\u00f0, f\u00e9 ok g\u00f3\u00f0agripi. Drottning konungs h\u00e9t Dagn\u00fd, komin af \u00c6sum.Me\u00f0 henni \u00e1tti hann tv\u00e1 sonu ok eina d\u00f3ttur, er Ingibj\u00f6rgh\u00e9t. Konungr l\u00e9t gera henni eina h\u00f6ll me\u00f0 sterkumsteinm\u00far ok vel v\u00f6ndu\u00f0um sk\u00ed\u00f0gar\u00f0i. \u00dear settistkonungsd\u00f3ttir me\u00f0 mikinn skara inna fr\u00ed\u00f0ustu meyjaok herligra hof\u00fe\u00e9nara. S\u00e1 eldri sonr konungs h\u00e9t Sigvaldi, en inn yngri S\u00f6rli. \u00deeir v\u00e1ru b\u00e1\u00f0ir inir gerviligstumenn ok vel at \u00ed\u00fer\u00f3ttum b\u00fanir, en \u00fe\u00f3 helt konungrmeir til S\u00f6rla en Sigvalda, \u00fev\u00ed at hann var ma\u00f0rfr\u00ed\u00f0ari s\u00fdnum, en sv\u00e1 rammr at afli, at honum komstengi til jafns um allan Noreg ok \u00fe\u00f3tt enn lengra v\u00e6rileitat. Konungr fekk honum einn mann, sem hannmennta skyldi. Hann h\u00e9t Karmon. Hann kenndi S\u00f6rlakonungssyni allar listir, \u00fe\u00e6r sem einn karlmann m\u00e1ttiframast pr\u00fd\u00f0a. Ok er S\u00f6rli var fimmt\u00e1n \u00e1ra gamall, varhann \u00ed flestum listum vel l\u00e6r\u00f0r ok sv\u00e1 rammr at afli,at s\u00e1 var engi ma\u00f0r \u00ed Noregi, at hann \u00feyrfti vi\u00f0 nemaa\u00f0ra h\u00f6nd s\u00edna \u00ed senn, b\u00e6\u00f0i til v\u00e1pnavi\u00f0skipta ok allraannarra \u00ed\u00fer\u00f3tta, en sv\u00e1 var hann \u00feungr fyrir vaxtarsakir, at engi hestr bar hann nema h\u00e1lfan dag, sv\u00e1 ateigi spryngi \u00feeir af m\u00e6\u00f0i. Var hann \u00fev\u00ed S\u00f6rli innsterki kalla\u00f0r."}}