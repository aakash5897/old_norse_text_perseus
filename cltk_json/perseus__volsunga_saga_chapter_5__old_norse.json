{"originalTitle": "V\u00f6lsunga_Saga_Chapter_5", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "V\u00f6lsunga_Saga_Chapter_5", "text": {"0": "N\u00fa er at segja fr\u00e1 V\u00f6lsungi konungi ok sonum hans,at \u00feeir fara at \u00e1kve\u00f0inni stundu til Gautlands at bo\u00f0iSiggeirs konungs, m\u00e1gs s\u00edns, ok hafa \u00ferj\u00fa skip \u00f3r landiok \u00f6ll vel skipu\u00f0 ok ver\u00f0a vel rei\u00f0fara ok koma skipums\u00ednum vi\u00f0 Gautland, en \u00feat var s\u00ed\u00f0 um aptan. En\u00feann sama aptan kom Sign\u00fd, d\u00f3ttir V\u00f6lsungs konungs,ok kallar f\u00f6\u00f0ur sinn \u00e1 einm\u00e6li ok br\u00e6\u00f0ur s\u00edna, segir n\u00fa\u00e6tlan s\u00edna ok Siggeirs konungs, at hann hefir dregitsaman \u00f3v\u00edgjan her, -- \"ok \u00e6tlar at sv\u00edkja y\u00f0r. N\u00fa bi\u00f0 eky\u00f0r,\" segir h\u00fan, \"at \u00fe\u00e9r fari\u00f0 \u00feegar aptr \u00ed y\u00f0art r\u00edkiok f\u00e1i\u00f0 y\u00f0r li\u00f0 sem mest ok fari\u00f0 hingat s\u00ed\u00f0an okhefni\u00f0 y\u00f0ar sj\u00e1lfir ok gangi\u00f0 eigi \u00ed \u00f3f\u00e6ru, \u00fev\u00ed at eigimissi \u00fe\u00e9r svika af honum, ef eigi taki \u00fe\u00e9r \u00feetta brag\u00f0,sem ek bei\u00f0i y\u00f0r.\" \u00de\u00e1 m\u00e6lti V\u00f6lsungr konungr: \"\u00deatmunu allar \u00fej\u00f3\u00f0ir at or\u00f0um gera, at ek m\u00e6lta eitt or\u00f0\u00f3borinn, ok strengda ek \u00feess heit, at ek skylda hv\u00e1rkifl\u00fdja eld n\u00e9 j\u00e1rn fyrir hr\u00e6\u00f0slu sakir, ok sv\u00e1 hefi ekenn gert h\u00e9r til, ok hv\u00ed munda ek eigi efna \u00feat \u00e1 gamalsaldri? Ok eigi skulu meyjar \u00fev\u00ed breg\u00f0a sonum m\u00ednum\u00ed leikum, at \u00feeir hr\u00e6\u00f0ist bana sinn, \u00fev\u00ed at eitt sinnskal hverr deyja, en engi m\u00e1 undan komast at deyjaum sinn. Er \u00feat mitt r\u00e1\u00f0, at v\u00e9r fl\u00fdjum hvergi ok gerumaf v\u00e1rri hendi sem hreystiligast. Ek hefi barizthundra\u00f0 sinnum, ok hefi ek haft stundum meira li\u00f0,en stundum minna, ok hefi ek jafnan sigr haft, okeigi skal \u00feat spyrjast, at ek fl\u00fdja n\u00e9 fri\u00f0ar bi\u00f0ja.\"N\u00fa gr\u00e6tr Sign\u00fd s\u00e1rliga ok ba\u00f0, at h\u00fan skyldi eigikoma til Siggeirs konungs. V\u00f6lsungr konungr svarar:\"\u00de\u00fa skalt at v\u00edsu fara heim til b\u00f3nda \u00fe\u00edns ok vera samtme\u00f0 honum, hversu sem me\u00f0 oss ferr.\" N\u00fa gengr Sign\u00fdheim, en \u00feeir b\u00faa eptir um n\u00f3ttina. Ok um myrgininn,\u00feegar er dagar, \u00fe\u00e1 bi\u00f0r V\u00f6lsungr konungr uppstanda s\u00edna menn alla ok ganga \u00e1 land upp ok b\u00faastvi\u00f0 bardaga. N\u00fa ganga \u00feeir \u00e1 land upp allir alv\u00e1pna\u00f0ir,ok er eigi langt at b\u00ed\u00f0a, \u00e1\u00f0r \u00fear kemr Siggeirrkonungr me\u00f0 allan sinn her, ok ver\u00f0r \u00fear in har\u00f0astaorrosta me\u00f0 \u00feeim, ok eggjar konungr li\u00f0 sitt tilframg\u00f6ngu sem har\u00f0ligast, ok er sv\u00e1 sagt, at V\u00f6lsungrkonungr ok synir hans gengu \u00e1tta sinnum \u00ed gegnumfylkingar Siggeirs konungs um daginn ok h\u00f6ggva \u00e1tv\u00e6r hendr. Ok er \u00feeir \u00e6tla enn sv\u00e1 at fara, \u00fe\u00e1 fellrV\u00f6lsungr konungr \u00ed mi\u00f0ri fylkingu sinni ok \u00fear alltli\u00f0 hans me\u00f0 honum nema synir hans t\u00edu, \u00fev\u00ed at miklumeira ofrefli var \u00ed m\u00f3ti en \u00feeir m\u00e6tti vi\u00f0 standa. N\u00faeru synir hans allir teknir ok \u00ed b\u00f6nd reknir ok \u00e1 brottleiddir.Sign\u00fd var\u00f0 v\u00f6r vi\u00f0, at fa\u00f0ir hennar var drepinn, enbr\u00e6\u00f0r hennar h\u00f6ndum teknir ok til bana r\u00e1\u00f0nir. N\u00fakallar h\u00fan Siggeir konung \u00e1 einm\u00e6li. N\u00fa m\u00e6lti Sign\u00fd:\"\u00deess vil ek bi\u00f0ja \u00feik, at \u00fe\u00fa l\u00e1tir eigi sv\u00e1 skj\u00f3tt drepabr\u00e6\u00f0r m\u00edna ok l\u00e1ti\u00f0 \u00fe\u00e1 heldr setja \u00ed stokk, ok kemrm\u00e9r at \u00fev\u00ed, sem m\u00e6lt er, at unir auga, me\u00f0an \u00e1 s\u00e9r, ok\u00fev\u00ed bi\u00f0 ek \u00feeim eigi lengra, at ek \u00e6tla, at m\u00e9r muniekki tj\u00f3a.\" \u00de\u00e1 svarar Siggeirr: \"\u00c6r ertu ok \u00f6rvita, er \u00fe\u00fabi\u00f0r br\u00e6\u00f0rum \u00fe\u00ednum meira b\u00f6ls en \u00feeir s\u00e9 h\u00f6ggniren \u00fe\u00f3 skal \u00fea\u00f0 veita \u00fe\u00e9r, \u00fev\u00ed at \u00feess betr \u00feykki m\u00e9r,er \u00feeir \u00feola verra ok hafa lengri kv\u00f6l til bana.\"N\u00fa l\u00e6tr hann sv\u00e1 gera sem h\u00fan bau\u00f0, ok var tekinneinn mikill stokkr ok felldr \u00e1 f\u00e6tr \u00feeim t\u00edubr\u00e6\u00f0rum \u00ed sk\u00f3gi einhvers sta\u00f0ar, ok sitja \u00feeir n\u00fa \u00fear\u00feann dag allan til n\u00e6tr. En at mi\u00f0ri n\u00f3tt \u00fe\u00e1 kom \u00fearylgr ein \u00f3r sk\u00f3gi g\u00f6mul at \u00feeim, er \u00feeir s\u00e1tu \u00ed stokkinum.H\u00fan var b\u00e6\u00f0i mikil ok illilig. Henni var\u00f0 \u00featfyrir, at h\u00fan b\u00edtr einn \u00feeira til bana. Si\u00f0an \u00e1t h\u00fan\u00feann upp allan. Eptir \u00feat f\u00f3r h\u00fan \u00ed brott. En eptirum morgininn \u00fe\u00e1 sendi Sign\u00fd mann til br\u00e6\u00f0ra sinna,\u00feann er h\u00fan tr\u00fa\u00f0i bezt, at vita, hvat t\u00edtt s\u00e9. Ok er hannkemr aptr, segir hann henni, at dau\u00f0r s\u00e9 einn \u00feeira.Henni \u00fe\u00f3tti \u00feetta mikit, ef \u00feeir skulu sv\u00e1 fara allir,en h\u00fan m\u00e1tti ekki duga \u00feeim.Skj\u00f3tt er \u00fear fr\u00e1 at segja. N\u00edu n\u00e6tr \u00ed samt kom sj\u00e1in sama ylgr um mi\u00f0n\u00e6tti ok etr einn \u00feeira senn tilbana, unz allir eru dau\u00f0ir, nema Sigmundr einn ereptir. Ok n\u00fa, \u00e1\u00f0r t\u00edunda n\u00f3tt kemr, sendir Sign\u00fd tr\u00fana\u00f0armannsinn til Sigmundar, br\u00f3\u00f0ur s\u00edns, ok seldi \u00edh\u00f6nd honum hunang ok m\u00e6lti, at hann skyldi r\u00ed\u00f0a \u00e1andlit Sigmundar ok leggja \u00ed munn honum sumt. N\u00faferr hann til Sigmundar ok gerir sem honum varbo\u00f0it ok f\u00f3r heim s\u00ed\u00f0an. Um n\u00f3ttina eptir \u00fe\u00e1 kemrs\u00fa in sama ylgr at vanda s\u00ednum ok \u00e6tla\u00f0i at b\u00edtahann til bana sem br\u00e6\u00f0r hans. En n\u00fa dregr h\u00fan ve\u00f0ritaf honum, \u00fear sem hunangit var \u00e1 ri\u00f0it, ok sleikirandlit hans allt me\u00f0 tungu s\u00e9r ok r\u00e9ttir s\u00ed\u00f0an tunguna\u00ed munn honum. Hann l\u00e6tr s\u00e9r ver\u00f0a \u00f3bilt ok beit\u00ed tunguna ylginni. H\u00fan breg\u00f0r vi\u00f0 fast ok hnykkirat s\u00e9r hart ok rak f\u00e6trna \u00ed stokkinn, sv\u00e1 at hann klofna\u00f0iallr \u00ed sundr, en hann helt sv\u00e1 fast, at tungan gekk\u00f3r ylginni upp \u00ed tungur\u00f3tunum, ok fekk af \u00fev\u00ed bana.En \u00feat er s\u00f6gn sumra manna, at s\u00fa in sama ylgr v\u00e6rim\u00f3\u00f0ir Siggeirs konungs ok hafi h\u00fan brug\u00f0it \u00e1 sik \u00feessul\u00edki fyrir tr\u00f6llskapar sakir ok fj\u00f6lkynngi."}}