{"originalTitle": "\u00d6rvar-Odds_Saga_Chapter_18", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00d6rvar-Odds_Saga_Chapter_18", "text": {"0": "Sv\u00e1 er sagt, at Oddr gekk einn dag fram \u00e1 bj\u00f6rgnokkur ok glj\u00fafr st\u00f3r, \u00fear sem m\u00f3\u00f0a mikil fell \u00ed straumumme\u00f0 miklum h\u00e1va\u00f0a. Hann hug\u00f0i at, ef nokkurm\u00e6tti yfir komast, ok s\u00e1 hann \u00feat hvergi. Hann seztn\u00fa ni\u00f0r, ok sem hann haf\u00f0i eigi lengi \u00fear verit, erhann gripinn upp v\u00e1veifliga. Var \u00fear kominn gammratflj\u00fagandi ok hremmdi Odd me\u00f0 kl\u00f3m s\u00ednum sv\u00e1hart, at hann gat engri v\u00f6rn \u00ed m\u00f3ti komit. \u00deetta kvikvendifl\u00f3 me\u00f0 Odd yfir m\u00f6rg l\u00f6nd ok h\u00f6f. En um s\u00ed\u00f0irfl\u00fdgr gammrinn at flugabj\u00f6rgum ok settist \u00ed eina t\u00f3,er var \u00ed bj\u00f6rgunum. V\u00e1ru \u00fear fyrir ungar \u00feessa kvikvendis.Hann l\u00e9t n\u00fa Odd lausan, ok var hann heill ok\u00f3saka\u00f0r, \u00fev\u00ed at honum hl\u00edf\u00f0i skyrta hans, b\u00e6\u00f0i vi\u00f0 kl\u00f3m\u00feessa gamms ok \u00f6llu \u00fev\u00ed, sem \u00e1\u00f0r hefir sagt verit.N\u00fa er Oddr hj\u00e1 ungum gammsins \u00ed b\u00e6linu. Var \u00fearh\u00e1tt bjarg fyrir ofan, en flugs\u00e6r var undir ni\u00f0r. M\u00e1ttiOddr me\u00f0 engum h\u00e6tti \u00e1 brott komast nema l\u00e1ta fallastofan \u00e1 sj\u00e1inn ok h\u00e6tta sv\u00e1 l\u00edfi s\u00ednu. Landtaka varok hvergi n\u00e6r, \u00fev\u00ed at hann s\u00e1 fyrir hv\u00e1rnigan enda \u00e1bj\u00f6rgunum. Ungarnir v\u00e1ru l\u00edtt st\u00e1lpa\u00f0ir. Gammrinnvar sjaldan heima \u00ed b\u00e6linu, ok leita\u00f0i hann jafnan matfanga.Oddr m\u00falbindr n\u00fa ungana, en felr sik \u00ed bjargskorunnihj\u00e1 b\u00e6linu. Gammrinn berr at \u00feess fleirifiska ok fugla ok mannahold ok af alls konar d\u00fdrumok f\u00e9na\u00f0i. \u00dear kemr um s\u00ed\u00f0ir, at hann berr \u00feangatso\u00f0it kj\u00f6t. En \u00feegar gammrinn ferr \u00ed burtu, tekr Oddrtil matar, en felr sik \u00feess \u00e1 milli.Einn dag s\u00e9r Oddr, at j\u00f6tunn mikill r\u00e6r \u00e1 steinn\u00f6kkva\u00feangat at b\u00e6linu. Hann er h\u00e1tala\u00f0r ok m\u00e6lti:\"Illr fugl er \u00feat, sem h\u00e9r \u00e1 b\u00e6li, \u00fev\u00ed at hann venst \u00e1,dag eptir dag, at stela brott kj\u00f6ti m\u00ednu n\u00fdso\u00f0nu. Skalek n\u00fa leita vi\u00f0 at hefna honum nokkuru. \u00c6tla\u00f0a ek \u00fe\u00e1annat, er ek t\u00f3k yxnin fr\u00e1 konungi, en fugl \u00feessi skyldihafa \u00feau.\" Oddr stendr \u00fe\u00e1 upp ok drepr ungana, enkallar \u00e1 j\u00f6tuninn: \"H\u00e9r er allt \u00feat, er \u00fe\u00fa leitar at, okhefi ek var\u00f0veitt \u00feat.\" J\u00f6tunninn gengr upp \u00ed b\u00e6lit oktekr kj\u00f6t sitt ok berr \u00e1 n\u00f6kkvann. J\u00f6tunninn m\u00e6lti:\"Hvar er k\u00f6gurbarn, er ek s\u00e1 h\u00e9r? Gangi \u00feat fram \u00f3hr\u00e6ttok fari me\u00f0 m\u00e9r.\" Oddr s\u00fdnir sik n\u00fa, ok t\u00f3k j\u00f6tunninnhann ok l\u00e9t \u00fat \u00ed n\u00f6kkvann. Hann m\u00e6lti \u00fe\u00e1: \"Hversuskulu vit drepa \u00feessa meinv\u00e6tti?\" Oddr svarar: \"Tak\u00fe\u00fa eld ok legg \u00ed b\u00e6lit, ok er gammrinn kemr aptr, \u00fe\u00e6ttim\u00e9r vera mega, at hann flygi sv\u00e1 n\u00e6r, at eldrinn hlypi\u00ed fi\u00f0rit, ok munu vit \u00fe\u00e1 f\u00e1 sigrat hann.\" \u00deetta f\u00f3r eptir\u00fev\u00ed, sem Oddr gat, ok unnu \u00feeir gamminn. Oddr hj\u00f3af honum nef ok kl\u00e6r ok haf\u00f0i me\u00f0 s\u00e9r ok st\u00edgr \u00fat \u00e1n\u00f6kkvann, ok r\u00e6r j\u00f6tunninn \u00e1 burtu.Oddr spyrr hann at nafni, en hann kve\u00f0st Hildirheita ok vera risi einn af Risalandi ok eiga konu \u00fe\u00e1,er Hildir\u00ed\u00f0r heitir, ok me\u00f0 henni eina d\u00f3ttur, er Hildigunnrheitir. \"Sv\u00e1 \u00e1 ek son, er Go\u00f0mundr heitir okvar f\u00e6ddr \u00ed g\u00e6r. V\u00e9r erum \u00fer\u00edr br\u00e6\u00f0r. Heitir einn\u00dalfr, en annarr Ylfingr. H\u00f6fu v\u00e9r sett \u00feing at sumri,ok skal s\u00e1 vera konungr af oss yfir Risalandi, er mest\u00ferekvirki hefir unnit ok \u00f3lmastan hund \u00e1, ok skal \u00fearetja \u00e1 \u00feinginu.\" Oddr m\u00e6lti: \"Hvat hyggr \u00fe\u00fa, hverry\u00f0ar \u00feat muni hlj\u00f3ta at ver\u00f0a konungr?\" Hildirsvarar: \"V\u00edst \u00feykki m\u00e9r, at \u00feeir muni \u00feat hlj\u00f3ta, \u00fev\u00edat ek hefi alla \u00e6vi s\u00edztr verit af oss, ok sv\u00e1 mun ennvera.\" Oddr m\u00e6lti: \"Hv\u00e1rt mundir \u00fe\u00fa kj\u00f3sa, hvat \u00feinnhagr yr\u00f0i um \u00feetta m\u00e1l?\" Hildir svarar: \"\u00deat k\u00f6ra ekat ver\u00f0a konungr, en \u00feat er \u00fe\u00f3 har\u00f0la \u00f3l\u00edkligt, \u00fev\u00ed at\u00dalfr \u00e1 \u00feann varg, at hvervetna er grimmari, ok enginnhundr \u00feolir vi\u00f0 hann at b\u00edtast. \u00dalfr hefir drepit\u00feat d\u00fdr, er t\u00edgris heitir, ok hefir \u00fear til vitnisbur\u00f0arh\u00f6fu\u00f0 d\u00fdrsins. En Ylfingr, br\u00f3\u00f0ir minn, er \u00fe\u00f3 torveldari,\u00fev\u00ed at hann hefir \u00feann hv\u00edtabj\u00f6rn, at engu eirir.Ylfingr hefir ok drepit d\u00fdr \u00feat, er \u00fan\u00edkorn\u00edus heitir,en ek hefi eigi \u00fev\u00edl\u00edk verk at s\u00fdna h\u00e9r \u00ed m\u00f3t ok enganhund \u00feann, at vi\u00f0 \u00feeim megi.\" \"Vel \u00feykki m\u00e9r \u00fe\u00fasegja,\" sag\u00f0i Oddr, \"en f\u00e1st mundi h\u00e9r mega nokkurr\u00e1\u00f0 til, \u00feau at dyg\u00f0i, ef ma\u00f0r v\u00e6ri velvilja\u00f0r.\" Hildirm\u00e6lti: \"Ekki barn jafnl\u00edtit hefi ek fundit hortigra en\u00feik n\u00e9 r\u00e1\u00f0ugra, \u00fev\u00ed at m\u00e9r \u00feykkir sv\u00e1 mega at kve\u00f0a,at \u00fe\u00fa s\u00e9rt ekki nema vitit eitt, ok \u00feykki m\u00e9r \u00ed \u00fe\u00e9r inmesta gersimi, hversu kofrm\u00e1lugr \u00fe\u00fa ert, ok skal ekf\u00e6ra \u00feik Hildigunni, d\u00f3ttur minni, ok skal h\u00fan hafa\u00feik fyrir leiku ok f\u00f3stra \u00feik ok f\u00e6\u00f0a \u00feik upp jafnframGo\u00f0mundi, syni m\u00ednum.\"Eptir \u00feat settist Hildir til \u00e1ra ok reri heim til Risalands,ok \u00fe\u00f3tti Oddi f\u00e1d\u00e6mi, hversu n\u00f6kkvinn gekk.En er hann kom heim, s\u00fdndi hann barn \u00feat, er hannhaf\u00f0i fundit, ok bi\u00f0r d\u00f3ttur s\u00edna g\u00e6ta sem s\u00edns barnsok eigi verr. En er Hildigunnr t\u00f3k vi\u00f0 Oddi ok er hannst\u00f3\u00f0 hj\u00e1 henni, t\u00f3k hann henni t\u00e6pt \u00ed mitt l\u00e6r, en\u00fe\u00f3 haf\u00f0i Hildir allan v\u00f6xt yfir hana, eptir \u00fev\u00ed semkarlmanni heyr\u00f0i. En er Hildigunnr t\u00f3k Odd upp oksetti hann \u00ed kn\u00e9 s\u00e9r, \u00fe\u00e1 sneri h\u00fan honum fyrir s\u00e9r okm\u00e6lti:\"Tuttr litliok toppr fyr nefi,meiri var Go\u00f0mundr\u00ed g\u00e6r borinn.\"H\u00fan leggr hann \u00fe\u00e1 \u00ed v\u00f6ggu hj\u00e1 risabarninu ok kva\u00f0yfir \u00feeim barng\u00e6lur ok ger\u00f0i vel vi\u00f0 hann. En er henni\u00fe\u00f3tti hann \u00f3spakr \u00ed v\u00f6ggunni, lag\u00f0i h\u00fan hann \u00ed s\u00e6nghj\u00e1 s\u00e9r ok vaf\u00f0ist utan at honum, ok kom \u00fe\u00e1 sv\u00e1, atOddr l\u00e9k allt \u00feat, er lysti; ger\u00f0ist \u00fe\u00e1 har\u00f0la vel me\u00f0\u00feeim. Sag\u00f0i Oddr henni \u00fe\u00e1, at hann v\u00e6ri ekki barn,\u00fe\u00f3tt hann s\u00e9 minni en \u00feeir menn, er \u00fear eru f\u00e6ddir.En \u00fev\u00ed f\u00f3lki er sv\u00e1 h\u00e1ttat, at \u00feat er miklu st\u00e6rra oksterkara en nokkur kind \u00f6nnur; v\u00e6nni eru \u00feeir oken flestir menn a\u00f0rir ok ekki vitrari.\u00dear er Oddr um vetrinn, en um v\u00e1rit spur\u00f0i hannHildi, hversu g\u00f3\u00f0r hann mundi \u00feeim manni, er honumv\u00edsa\u00f0i til hunds \u00feess, er af b\u00e6ri hundum br\u00e6\u00f0rahans. Hildir svarar: \"Allg\u00f3\u00f0r skylda ek \u00feeim, e\u00f0akanntu nokkut til \u00feess at v\u00edsa?\" Oddr m\u00e6lti: \"V\u00edsa m\u00e1 ek\u00fe\u00e9r \u00fear til, en \u00fe\u00fa skalt sj\u00e1lfr taka hann.\" Hildir svarar:\"Ek skal n\u00e1 honum, en \u00fe\u00fa kom honum \u00ed augs\u00fdn m\u00e9r.\"Oddr m\u00e6lti: \"\u00deat d\u00fdr liggr \u00ed Vargeyjum, er kalla\u00f0rer h\u00ed\u00f0bj\u00f6rn. S\u00fa er n\u00e1tt\u00fara \u00e1 honum, at hann liggr allanvetr \u00ed d\u00e1i, en at sumri stendr hann upp ok er \u00fe\u00e1 sv\u00e1gr\u00e1\u00f0ugr ok grimmr, at hann eirir hv\u00e1rki f\u00e9 n\u00e9 m\u00f6nnumok engu \u00fev\u00ed, sem fyrir honum ver\u00f0r. N\u00fa \u00fe\u00e6tti m\u00e9rv\u00e1n, at \u00feetta d\u00fdr mundi sigra hunda br\u00e6\u00f0ra \u00feinna.\"Hildir m\u00e6lti: \"Fylgdu m\u00e9r til hunds \u00feessa, ok ef hannreynist sv\u00e1 sem \u00fe\u00fa segir, \u00fe\u00e1 skal \u00fe\u00e9r \u00feat g\u00f3\u00f0u launa,\u00fe\u00e1 er ek kem \u00ed r\u00edki mitt.\" S\u00ed\u00f0an b\u00faast \u00feeir til fer\u00f0ar.\u00de\u00e1 m\u00e6lti Hildigunnr vi\u00f0 Odd: \"Aptr muntu \u00e6tla \u00f3rf\u00f6r \u00feessari.\" Hann kve\u00f0st \u00feat eigi v\u00edst vita. \"Um \u00featv\u00e6ri m\u00e9r \u00fe\u00f3 meira,\" sag\u00f0i h\u00fan, \"\u00fev\u00ed at ek ann \u00fe\u00e9rmikit, \u00fe\u00f3 at \u00fe\u00fa s\u00e9rt l\u00edtill. \u00dearf ok eigi vi\u00f0 \u00feat at dyljast,at ek em me\u00f0 barni, \u00fe\u00f3 at \u00feat m\u00e6tti \u00f3l\u00edkligra \u00feykkja,at \u00fe\u00fa v\u00e6rir til \u00feeira hluta f\u00e6rr, sv\u00e1 l\u00edtill ok auvir\u00f0iligrsem \u00fe\u00fa ert at sj\u00e1. Er \u00fear \u00fe\u00f3 engi \u00ed tigi til nema\u00fe\u00fa at vera fa\u00f0ir at barni \u00fev\u00ed, er ek geng me\u00f0. En \u00fe\u00f3at ek \u00fe\u00e6ttumst ekki mega af \u00fe\u00e9r sj\u00e1 sakir \u00e1str\u00edkis, \u00fe\u00e1vil ek \u00fe\u00f3 ekki meina \u00fe\u00e9r at fara, hvert \u00fe\u00fa vilt, \u00fear eks\u00e9, at \u00fe\u00fa \u00e1tt ekki e\u00f0li til at vera h\u00e9r \u00e1lengdar hj\u00e1oss, en efast \u00fe\u00fa ekki \u00ed \u00fev\u00ed, at \u00fe\u00fa k\u00e6mist he\u00f0an aldri,nema ek vildi. N\u00fa vil ek heldr bera harm ok \u00e1hyggjuok morna h\u00e9r ok \u00feorrna \u00feannig sem au\u00f0nar, heldren \u00fe\u00fa s\u00e9rt eigi \u00ed \u00feeim st\u00f6\u00f0um, sem \u00fe\u00e9r \u00feykkir gott.En hvernig viltu, at ek breyta vi\u00f0 barn okkart?\" \"\u00de\u00faskalt,\" segir Oddr, \"senda m\u00e9r, ef \u00feat er sveinn, \u00feegarhann er t\u00edu vetra gamall, \u00fev\u00ed at ek v\u00e6nti, at mannskaprmuni \u00ed ver\u00f0a. En ef \u00feat er st\u00falka, \u00fe\u00e1 f\u00e6\u00f0ist h\u00fan h\u00e9rupp, ok sj\u00e1 \u00fe\u00fa r\u00e1\u00f0 fyrir henni, \u00fev\u00ed at ek mun \u00fear engangaum at gefa.\" \"\u00de\u00fa skalt enn \u00f6llu \u00feessu r\u00e1\u00f0a sem\u00f6llu \u00f6\u00f0ru,\" sag\u00f0i h\u00fan, \"okkar \u00ed milli, enda far \u00fe\u00fa n\u00faheill ok vel.\" Gr\u00e6tr h\u00fan \u00fe\u00e1 s\u00e1ran, en Oddr ferr \u00e1 skip.Hildir sezt til \u00e1ra. Oddi \u00feykkir \u00feat seinligt at s\u00e6kjame\u00f0 \u00e1rum, \u00fev\u00ed at lei\u00f0in var l\u00f6ng. Tekr hann \u00fe\u00e1 til\u00ed\u00fer\u00f3ttar \u00feeirar, sem \u00feeim Hrafnistum\u00f6nnum var gefin;hann dregr segl upp, ok kom \u00feegar byrr \u00e1, ok sigla\u00fe\u00e1 fram me\u00f0 landinu ok eigi lengi, \u00e1\u00f0r Hildir hleyprupp f\u00e1lmandi \u00e1 n\u00f6kkvanum ok at Oddi, \u00fer\u00edfr til hansok rekr hann undir sik ok m\u00e6lti: \"Drepa mun ek \u00feik,ef \u00fe\u00fa l\u00e6tr eigi af gerningum \u00feessum, sem \u00fe\u00fa hefir \u00edframmi, \u00fev\u00ed at \u00f6ll l\u00f6nd ok fj\u00f6ll hlaupa sem \u00feau s\u00e9 \u00e6r,en skipit mun s\u00f6kkva undir okkr.\" Oddr m\u00e6lti: \"Eigiskaltu \u00feetta hugsa, \u00fev\u00ed at \u00feik sundlar, er \u00fe\u00fa ert ekivanr at sigla; n\u00fa l\u00e1ttu mik upp standa, ok muntureyna \u00fe\u00e1, at ek segi satt.\" Hann ger\u00f0i sem Oddr beiddi.Oddr fellir n\u00fa seglit; v\u00e1ru \u00fe\u00e1 \u00feegar kyrr l\u00f6nd ok fj\u00f6ll.Oddr ba\u00f0 hann eigi undrast, \u00fe\u00f3 at honum s\u00fdndist sv\u00e1optar, ef \u00feeir sigldi, ok kva\u00f0st \u00feegar mega st\u00f6\u00f0va, erhann vildi. Hildir l\u00e9t s\u00e9r n\u00fa segjast, hvat Oddr m\u00e6lti,ok skildi n\u00fa, at \u00feessi fer\u00f0 var skj\u00f3tari en at r\u00f3a; dregrOddr \u00fe\u00e1 segl upp ok siglir, ok er Hildir n\u00fa kyrr.Er n\u00fa ekki af sagt \u00feeira fer\u00f0, fyrr en \u00feeir koma \u00edVargeyjar ok ganga \u00fear \u00e1 land. \u00dear var ur\u00f0 st\u00f3r.Ba\u00f0 Oddr Hildi seilast inn \u00ed ur\u00f0ina ok vita, ef hannfengi nokkut. Hann ger\u00f0i sv\u00e1, at hann seilist \u00ed ur\u00f0inaupp allt til axlar, ok m\u00e6lti: \"\u00c6 er h\u00e9r nokkut afk\u00e1rtinni, ok mun ek taka \u00e1 mik r\u00f3\u00f0rarhanzka minn,\"ok sv\u00e1 ger\u00f0i hann ok dr\u00f3 s\u00ed\u00f0an \u00fat bj\u00f6rninn at hlustunum.Oddr m\u00e6lti: \"N\u00fa skaltu fara me\u00f0 hund \u00feennasv\u00e1 sem ek m\u00e6lti; haf hann heim me\u00f0 \u00fe\u00e9r ok l\u00e1t aldrilausan fyrr en \u00e1 \u00feinginu, \u00fe\u00e1 er \u00fe\u00e9r eti\u00f0 hundunum.\u00de\u00fa skalt ekki gefa honum fyrir sumar ok l\u00e1t hannvera einn \u00ed h\u00fasi ok seg engum til, at \u00fe\u00fa hafir fengithann. En sumardaginn fyrsta skaltu etja honum vi\u00f0hundana br\u00e6\u00f0ra \u00feinna, en ef hann dugir ekki, \u00fe\u00e1 kom\u00fe\u00fa at \u00f6\u00f0ru sumri \u00ed \u00feenna sta\u00f0; mun ek \u00fe\u00e1 gefa tilannat r\u00e1\u00f0, ef eigi dugir \u00feetta.\" V\u00ed\u00f0a haf\u00f0i Hildir fengitbenjar \u00e1 h\u00f6ndunum. Hann m\u00e6lti: \"\u00deat skil ek til vi\u00f0\u00feik, Oddr, at \u00fe\u00fa komir \u00ed \u00feenna sta\u00f0 annat v\u00e1r \u00ed \u00feettamund.\" Oddr j\u00e1ta\u00f0i \u00fev\u00ed.Hildir ferr n\u00fa heim me\u00f0 d\u00fdrit ok h\u00e1ttar sv\u00e1 \u00f6llusem Oddr m\u00e6lti fyrir, en Oddr sn\u00fdr annan veg, oker ekki sagt af hans ath\u00f6fnum n\u00e9 afreksverkum, fyrren annat v\u00e1r kemr hann \u00ed \u00feann sta\u00f0, sem \u00feeir samm\u00e6ltust\u00e1, ok kemr Oddr fyrri ok ferr \u00ed sk\u00f3g \u00fea\u00f0anskammt \u00ed fr\u00e1 ok vill eigi l\u00e1ta Hildi sj\u00e1 sik, \u00fev\u00ed athann vill n\u00fa ekki h\u00e6tta til fundar vi\u00f0 hann; \u00feykkistvita, at hann mun hefna vilja, ef eigi hefir allt eptir\u00fev\u00ed farit, sem hann haf\u00f0i sagt honum. Ok eigi miklus\u00ed\u00f0ar heyrir hann \u00e1raglamm ok s\u00e9r, at \u00fear ferr Hildirok gengr \u00e1 land upp ok hefir \u00ed hendi ketil af silfrifullan, en \u00ed annarri kistur tv\u00e6r mj\u00f6k \u00feungar. Ok semhann kom \u00ed \u00feann sta\u00f0, sem \u00feeir h\u00f6f\u00f0u \u00e1 kve\u00f0it, \u00fe\u00e1bei\u00f0 hann \u00fear nokkura stund, ok kom Oddr eigi. \u00de\u00e1m\u00e6lti risi: \"Illa er n\u00fa, Oddr f\u00f3stri, at \u00fe\u00fa kemr eigi,en fyrir \u00fev\u00ed at ek \u00e1 eigi t\u00f3m til at dveljast h\u00e9r lengi,fyrir \u00fev\u00ed at r\u00edki mitt er geymslulaust, me\u00f0an ek em fr\u00e1,\u00fe\u00e1 vil ek h\u00e9r l\u00e1ta kistur \u00feessar, \u00fe\u00e6r eru fullar af gulli,ok ketil fullan af silfri; skaltu eiga \u00feetta f\u00e9, \u00fe\u00f3 at \u00fe\u00fakomir seinna til. Mun ek leggja yfir hellustein, at eigifeyki vindr, en ef \u00fe\u00fa s\u00e9r eigi \u00feat, legg ek ofan \u00feessagripi, \u00feat er sver\u00f0, hj\u00e1lmr ok skj\u00f6ldr. En ef \u00fe\u00fa ert nokkurn\u00e6r, sv\u00e1 at \u00fe\u00fa megir heyra or\u00f0 m\u00edn, \u00fe\u00e1 vil ek segja\u00fe\u00e9r, at ek var\u00f0 konungr yfir br\u00e6\u00f0rum m\u00ednum ok ek\u00e1tta hund miklu \u00f3lmastan, \u00fev\u00ed at hann beit til dau\u00f0shv\u00e1rntveggja hund br\u00e6\u00f0ra minna ok marga menn \u00feeira,er duga vildu hundunum. Ek bar fram nef ok kl\u00e6raf gamminum, ok \u00fe\u00f3tti \u00feat miklu meira \u00ferekvirki en\u00feat, er br\u00e6\u00f0r m\u00ednir h\u00f6f\u00f0u unnit; em ek n\u00fa einn konungryfir landi \u00fev\u00ed, er vit br\u00e6\u00f0r \u00e1ttum. N\u00fa mun ek \u00edburt fara ok heim til r\u00edkis m\u00edns. Komir \u00fe\u00fa \u00e1 minn fund,\u00fe\u00e1 skal ek ekki forverkum vi\u00f0 \u00feik gera, \u00feat sem vel er.Vil ek ok \u00feat segja \u00fe\u00e9r, at Hildigunnr, d\u00f3ttir m\u00edn, hefirf\u00e6tt svein \u00feann, er Vignir heitir, er h\u00fan segir, at \u00fe\u00faeigir me\u00f0 henni; skal ek hann upp f\u00e6\u00f0a me\u00f0 allrivirkt. \u00cd\u00fer\u00f3ttir skal ek honum kenna ok allt vi\u00f0 hanngera sem ek eigi sj\u00e1lfr ok upp f\u00e6\u00f0a til \u00feess, at hanner t\u00edu vetra, ok \u00fe\u00e1 \u00fe\u00e9r senda, eptir \u00fev\u00ed sem \u00fe\u00fa hefirvi\u00f0 hana sj\u00e1lfa r\u00e1\u00f0 fyrir gert.\" S\u00ed\u00f0an r\u00e6r hann \u00e1 burt\u00e1 n\u00f6kkva s\u00ednum. Ok \u00feegar hann var \u00e1 burtu, stendrOddr upp ok gengr \u00fear til, sem f\u00e9it var undir hellunni,ok var \u00feat sv\u00e1 mikit bjarg, at margir menn m\u00e1ttuhvergi hr\u00e6ra. N\u00e1ir Oddr \u00fev\u00ed einu f\u00e9, sem ofan liggr\u00e1 hellunni; var \u00feat \u00fe\u00f3 mikit f\u00e9. At \u00feessu fengnu, semn\u00fa var fr\u00e1 sagt, gengr Oddr \u00e1 merkr ok sk\u00f3ga."}}