{"originalTitle": "V\u00f6lsunga_Saga_Chapter_2", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "V\u00f6lsunga_Saga_Chapter_2", "text": {"0": "N\u00fa gerist Sigi gamall ma\u00f0r at aldri. Hann \u00e1tti s\u00e9rmarga \u00f6fundarmenn, sv\u00e1 at um s\u00ed\u00f0ir r\u00e9\u00f0u \u00feeir \u00e1 hendrhonum, er hann tr\u00fa\u00f0i bezt, en \u00feat v\u00e1ru br\u00e6\u00f0r konuhans. \u00deeir gera \u00fe\u00e1 til hans, er hann varir s\u00edzt ok hannvar f\u00e1li\u00f0r fyrir, ok bera hann ofrli\u00f0i, ok \u00e1 \u00feeim fundifell Sigi me\u00f0 hir\u00f0 sinni allri. Sonr hans, Rerir, var ekki\u00ed \u00feeim h\u00e1ska, ok f\u00e6r hann s\u00e9r mikit li\u00f0 af vinum s\u00ednumok landsh\u00f6f\u00f0ingjum, sv\u00e1 at hann eigna\u00f0ist b\u00e6\u00f0i land okkonungd\u00f3m eptir Siga, f\u00f6\u00f0ur sinn. Ok n\u00fa er hann \u00feykkisthafa f\u00f3tum undir komizt \u00ed r\u00edki s\u00ednu, \u00fe\u00e1 minnist hann\u00e1 \u00fe\u00e6r sakir, er hann \u00e1tti vi\u00f0 m\u00f3\u00f0urbr\u00e6\u00f0r s\u00edna, er drepith\u00f6f\u00f0u f\u00f6\u00f0ur hans, ok safnar konungr s\u00e9r n\u00fa li\u00f0imiklu ok ferr n\u00fa \u00e1 hendr fr\u00e6ndum s\u00ednum me\u00f0 \u00feennaher, ok \u00feykkja \u00feeir fyrr gert hafa sakir vi\u00f0 sik, \u00fe\u00f3 athann m\u00e6ti l\u00edtils fr\u00e6ndsemi \u00feeira, ok sv\u00e1 gerir hann,fyrir \u00fev\u00ed at eigi skilst hann fyrri vi\u00f0 en hann haf\u00f0idrepit alla f\u00f6\u00f0urbana s\u00edna, \u00fe\u00f3 at \u00f3skapliga v\u00e6ri fyriralls sakir. N\u00fa eigna\u00f0ist hann l\u00f6nd ok r\u00edki ok f\u00e9. Geristhann n\u00fa meiri fyrir s\u00e9r en fa\u00f0ir hans.Rerir fekk s\u00e9r n\u00fa herfang mikit ok konu \u00fe\u00e1, erhonum \u00fe\u00f3tti vi\u00f0 sitt h\u00e6fi, ok eru \u00feau mj\u00f6k lengi \u00e1samt,ok eigu \u00feau engan erfingja ok ekki barn. \u00deat hugnar\u00feeim b\u00e1\u00f0um illa, ok bi\u00f0ja \u00feau go\u00f0in me\u00f0 miklum\u00e1huga, at \u00feau g\u00e6ti s\u00e9r barn. \u00deat er n\u00fa sagt, at Friggheyrir b\u00e6n \u00feeira ok segir \u00d3\u00f0ni, hvers \u00feau bi\u00f0ja.Hann ver\u00f0r eigi \u00f6r\u00ferifr\u00e1\u00f0a ok tekr \u00f3skmey s\u00edna, d\u00f3tturHr\u00edmnis j\u00f6tuns, ok f\u00e6r \u00ed h\u00f6nd henni eitt epli okbi\u00f0r hana f\u00e6ra konungi. H\u00fan t\u00f3k vi\u00f0 eplinu ok br\u00e1\u00e1 sik kr\u00e1kuham ok fl\u00fdgr til \u00feess, er h\u00fan kemr \u00fear,sem konungrinn er ok sat \u00e1 haugi. H\u00fan l\u00e9t falla eplit\u00ed kn\u00e9 konunginum. Hann t\u00f3k \u00feat epli ok \u00fe\u00f3ttist vita,hverju gegna mundi; gengr n\u00fa heim af hauginum oktil sinna manna ok kom \u00e1 fund drottningar, ok etr \u00featepli sumt.\u00deat er n\u00fa at segja, at drottning finnr \u00feat br\u00e1tt, ath\u00fan mundi vera me\u00f0 barni, ok ferr \u00feessu fram langarstundir, at h\u00fan m\u00e1 eigi ala barnit. \u00de\u00e1 kemr at \u00fev\u00ed,at Rerir skal fara \u00ed lei\u00f0angr, sem si\u00f0venja er til konunga,at fri\u00f0a land sitt. \u00cd \u00feessi fer\u00f0 var \u00feat til t\u00ed\u00f0enda,at Rerir t\u00f3k s\u00f3tt ok \u00fev\u00ed n\u00e6st bana ok \u00e6tla\u00f0i ats\u00e6kja heim \u00d3\u00f0in, ok \u00fe\u00f3tti \u00feat m\u00f6rgum f\u00fdsiligt \u00ed\u00feann t\u00edma. N\u00fa ferr inu sama fram um vanheilsudrottningar, at h\u00fan f\u00e6r eigi alit barnit, ok \u00feessu ferrfram sex vetr, at h\u00fan hefir \u00feessa s\u00f3tt. N\u00fa finnr h\u00fan \u00feat,at h\u00fan mun eigi lengi lifa, ok ba\u00f0 n\u00fa, at hana skyldi s\u00e6ratil barnsins, ok sv\u00e1 var gert sem h\u00fan ba\u00f0. \u00deat var sveinbarn,ok s\u00e1 sveinn var mikill vexti, \u00fe\u00e1 er hann kom til,sem v\u00e1n var at. Sv\u00e1 er sagt, at sj\u00e1 sveinn kyssti m\u00f3\u00f0urs\u00edna, \u00e1\u00f0r h\u00fan d\u00e6i. \u00deessum er n\u00fa nafn gefit ok er kalla\u00f0rV\u00f6lsungr. Hann var konungr yfir H\u00fanalandi eptir f\u00f6\u00f0ursinn. Hann var snemma mikill ok sterkr ok \u00e1r\u00e6\u00f0isfullrum \u00feat, er mannraun \u00fe\u00f3tti \u00ed ok karlmennska. Hann geristinn mesti herma\u00f0r ok sigrs\u00e6ll \u00ed orrostum \u00feeim, semhann \u00e1tti \u00ed herf\u00f6rum. N\u00fa \u00fe\u00e1 er hann var alroskinn ataldri, \u00fe\u00e1 sendir Hr\u00edmnir honum Hlj\u00f3\u00f0, d\u00f3ttur s\u00edna, erfyrr er getit, \u00fe\u00e1 er h\u00fan f\u00f3r me\u00f0 eplit til Reris, f\u00f6\u00f0ur V\u00f6lsungs.N\u00fa gengr hann at eiga hana, ok eru \u00feau lengi \u00e1samt,ok eru g\u00f3\u00f0ar samfarar \u00feeira. \u00deau \u00e1ttu t\u00edu sonu okeina d\u00f3ttur. Inn elzti sonr \u00feeira h\u00e9t Sigmundr, en Sign\u00fdd\u00f3ttir. \u00deau v\u00e1ru tv\u00edburar, ok v\u00e1ru \u00feau fremst ok v\u00e6nstum alla hluti barna V\u00f6lsungs konungs, ok v\u00e1ru \u00fe\u00f3 allirmiklir fyrir s\u00e9r, sem lengi hefir uppi verit haft ok at \u00e1g\u00e6tumgert verit, hversu V\u00f6lsungar hafa verit ofrkappsmennmiklir ok hafa verit fyrir flestum m\u00f6nnum, semgetit er \u00ed forns\u00f6gum, b\u00e6\u00f0i um fr\u00f3\u00f0leik ok \u00ed\u00fer\u00f3ttir ok allsh\u00e1ttar kappgirni. Sv\u00e1 er sagt, at V\u00f6lsungr konungr l\u00e9tgera h\u00f6ll eina \u00e1g\u00e6ta ok me\u00f0 \u00feeim h\u00e6tti, at ein eik mikilst\u00f3\u00f0 \u00ed h\u00f6llinni ok limar tr\u00e9sins me\u00f0 f\u00f6grum bl\u00f3mumst\u00f3\u00f0u \u00fat um r\u00e6fr hallarinnar, en leggrinn st\u00f3\u00f0 ni\u00f0r \u00edh\u00f6llina, ok k\u00f6llu\u00f0u \u00feeir \u00feat barnstokk."}}