{"originalTitle": "Illuga_Saga_Gr\u00ed\u00f0arf\u00f3stra_Chapter_6", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Illuga_Saga_Gr\u00ed\u00f0arf\u00f3stra_Chapter_6", "text": {"0": "Eptir \u00feetta fylgir Gr\u00ed\u00f0r \u00feeim til b\u00e1ts Illuga, ok gafh\u00fan \u00feeim gull ok marga d\u00fdra gripi, ok haf\u00f0i hann n\u00fame\u00f0 s\u00e9r eldinn, ok skildist h\u00fan \u00fear vi\u00f0 \u00feau. Illugir\u00e6r aptr til sinna manna. \u00deeir ur\u00f0u vi\u00f0 \u00feat gla\u00f0ir okl\u00e9tu s\u00e9r hitna. M\u00e1nu\u00f0 l\u00e1 konungsson \u00fear, ok gaf honumaldri byr. Bj\u00f6rn kenndi \u00feat Hildi ok kva\u00f0 Illugahana hafa s\u00f3tta \u00ed hella, ok segir Bj\u00f6rn, at h\u00fan s\u00e9 inmesta tr\u00f6llkona. Sigur\u00f0r ba\u00f0 Bj\u00f6rn \u00feegja, ok ekki vildihann \u00fev\u00ed tr\u00faa, er Bj\u00f6rn sag\u00f0i. Eina n\u00f3tt var \u00feat, ermenn konungssonar sv\u00e1fu \u00e1 skipi, en er \u00feeir vakna,sj\u00e1 \u00feeir, at Bj\u00f6rn er horfinn, ok leitu\u00f0u ok sj\u00e1 ums\u00ed\u00f0ir, at hann hangir upp vi\u00f0 siglur\u00e1. \u00deeir vissu ekki,hverju \u00feetta gegndi um l\u00edfl\u00e1t Bjarnar, en Gr\u00ed\u00f0r haf\u00f0ihengt Bj\u00f6rn \u00e1 \u00feeiri n\u00f3tt fyrir \u00feat hann kalla\u00f0i Hilditr\u00f6llkonu.Eptir \u00feat siglir Sigur\u00f0r fr\u00e1 Finnm\u00f6rk, ok gaf honum\u00fe\u00e1 vel byr ok kom heim til Danmerkr ok haf\u00f0ifengit of fj\u00e1r ok gaf gull \u00e1 tv\u00e6r hendr. Er hann n\u00faheima me\u00f0 f\u00f6\u00f0ur s\u00ednum. Illugi var l\u00f6ngum me\u00f0 Sigur\u00f0i,en \u00fe\u00f3 \u00e1tti hann st\u00f3ran b\u00fagar\u00f0 n\u00e6ri konungsh\u00f6llinni.Litlu s\u00ed\u00f0ar t\u00f3k Hringr konungr s\u00f3tt \u00fe\u00e1, er hannleiddi til bana. Sigur\u00f0r l\u00e6tr \u00feegar erfi drekka eptirf\u00f6\u00f0ur sinn ok l\u00e6tr til bj\u00f3\u00f0a \u00f6llum beztu m\u00f6nnum \u00edlandinu, ok var Sigur\u00f0r \u00fe\u00e1 til konungs tekinn yfir \u00featr\u00edki, er fa\u00f0ir hans haf\u00f0i \u00e1tt. Hringr konungr haf\u00f0iverit fylkiskonungr \u00ed Danm\u00f6rku, ok haf\u00f0i hann r\u00e1\u00f0itfyrir Sk\u00e1n. Sign\u00fd kemr n\u00fa til Danmerkr, ok t\u00f3k Illugivel vi\u00f0 henni ok \u00feau Hildr. Illugi segir \u00fe\u00e1 \u00f6ll deili \u00e1henni. Sigur\u00f0r konungr ba\u00f0 hennar s\u00e9r til handa.Sign\u00fd segir, at Illugi skuli vera hennar giftingarma\u00f0r.Sigur\u00f0r talar \u00fe\u00e1 \u00feetta m\u00e1l vi\u00f0 hann, ok me\u00f0 sam\u00feykkihennar giftir Illugi honum Sign\u00fdju. V\u00e1ru \u00feeira samfarirg\u00f3\u00f0ar, ok \u00e1ttu \u00feau m\u00f6rg b\u00f6rn, ok ur\u00f0u \u00f6ll mikilsh\u00e1ttar menn. Sigur\u00f0r konungr ok Sign\u00fd drottning lif\u00f0umj\u00f6k lengi, en Illugi lif\u00f0i lengr, en ekki hefir veritgetit barna \u00feeira Hildar. \u00deessi Illugi var\u00f0 s\u00ed\u00f0an f\u00f3stbr\u00f3\u00f0irGno\u00f0ar-\u00c1smundar.Ok l\u00fakum v\u00e9r \u00feessi s\u00f6gu."}}