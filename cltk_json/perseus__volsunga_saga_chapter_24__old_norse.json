{"originalTitle": "V\u00f6lsunga_Saga_Chapter_24", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "V\u00f6lsunga_Saga_Chapter_24", "text": {"0": "\u00de\u00e1 var heim komin til Heimis Brynhildr, f\u00f3stra hans.H\u00fan sat \u00ed einni skemmu vi\u00f0 meyjar s\u00ednar. H\u00fan kunnimeira hagleik en a\u00f0rar konur. H\u00fan lag\u00f0i sinn bor\u00f0ame\u00f0 gulli ok sauma\u00f0i \u00e1 \u00feau st\u00f3rmerki, er Sigur\u00f0r haf\u00f0igert, dr\u00e1p ormsins ok uppt\u00f6ku fj\u00e1rins ok dau\u00f0a Regins.Ok einn dag er fr\u00e1 \u00fev\u00ed sagt, at Sigur\u00f0r rei\u00f0 \u00e1 sk\u00f3gvi\u00f0 hundum s\u00ednum ok haukum ok miklu fj\u00f6lmenni.Ok er hann kom heim, fl\u00f3 hans haukr \u00e1 h\u00e1van turnok settist vi\u00f0 einn glugg. Sigur\u00f0r f\u00f3r eptir haukinum.\u00de\u00e1 s\u00e9r hann eina fagra konu ok kennir, at \u00fear er Brynhildr.Honum \u00feykkir um vert allt saman, fegr\u00f0 hennarok \u00feat, er h\u00fan gerir; kemr \u00ed h\u00f6llina ok vill engaskemmtan vi\u00f0 menn eiga. \u00de\u00e1 m\u00e6lti Alsvi\u00f0r: \"Hv\u00ed eru\u00fe\u00e9r sv\u00e1 f\u00e1l\u00e1tir? \u00deessi skipan \u00fe\u00edn harmar oss ok \u00fe\u00ednavini. E\u00f0a hv\u00ed m\u00e1ttu eigi gle\u00f0i halda? Haukar \u00fe\u00ednirhn\u00edpa ok sv\u00e1 hestrinn Gr\u00e1ni, ok \u00feessa f\u00e1m v\u00e9r seintb\u00f3t.\" Sigur\u00f0r svarar: \"G\u00f3\u00f0r vinr, heyr, hvat ek hugsa.Minn haukr fl\u00f3 \u00e1 einn turn, ok er ek t\u00f3k hann, s\u00e1 ekeina fagra konu. H\u00fan sat vi\u00f0 einn gullligan bor\u00f0a oklas \u00fear \u00e1 m\u00edn li\u00f0in ok fram komin verk.\" Alsvi\u00f0rsvarar: \"\u00de\u00fa hefir s\u00e9t Brynhildi Bu\u00f0lad\u00f3ttur, er mestrsk\u00f6rungr er.\" Sigur\u00f0r svarar: \"\u00deat mun satt vera. E\u00f0ahversu l\u00f6ngu kom h\u00fan h\u00e9r?\" Alsvi\u00f0r svarar: \"\u00deess varskammt \u00ed milli ok \u00fe\u00e9r k\u00f3mu\u00f0.\" Sigur\u00f0r segir: \"\u00deatvissu v\u00e9r fyrir f\u00e1m d\u00f6gum; s\u00fa kona hefir oss bezt s\u00fdnzt\u00ed ver\u00f6ldu. Alsvi\u00f0r m\u00e6lti: \"Gef ekki gaum at einnikonu, \u00fev\u00edl\u00edkr ma\u00f0r. Er \u00feat illt at s\u00fdta, er ma\u00f0r f\u00e6reigi.\" \"Hana skal ek hitta,\" sag\u00f0i Sigur\u00f0r, \"ok gefahenni gull ok n\u00e1 hennar gamni ok jafna\u00f0ar\u00feokka.\"Alsvi\u00f0r svarar: \"Engi fannst s\u00e1 enn um aldr, er h\u00fanl\u00e9\u00f0i r\u00fams hj\u00e1 s\u00e9r e\u00f0a g\u00e6fi \u00f6l at drekka. H\u00fan vill sik\u00ed herskap hafa ok alls konar fr\u00e6g\u00f0 at fremja.\" Sigur\u00f0rm\u00e6lti: \"V\u00e9r vitum eigi, hv\u00e1rt h\u00fan svarar oss e\u00f0a eigie\u00f0a l\u00e9r oss sess hj\u00e1 s\u00e9r.\"Ok annan dag eptir gekk Sigur\u00f0r til skemmunnar.En Alsvi\u00f0r st\u00f3\u00f0 hj\u00e1 skemmunni \u00fati ok skepti \u00f6rvars\u00ednar. Sigur\u00f0r m\u00e6lti: \"Sit heil, fr\u00fa, e\u00f0a hversu megi\u00fe\u00e9r?\" H\u00fan svarar: \"Vel megu v\u00e9r, fr\u00e6ndr lifa ok vinir,en h\u00e1ttung er \u00ed, hverja giftu menn bera til s\u00edns endadags.\"Hann sezt hj\u00e1 henni. S\u00ed\u00f0an ganga \u00fear inn fj\u00f3rarkonur me\u00f0 st\u00f3rum bor\u00f0kerum af gulli ok me\u00f0 inu beztav\u00edni ok standa fyrir \u00feeim. \u00de\u00e1 m\u00e6lti Brynhildr: \"\u00deettas\u00e6ti mun f\u00e1m veitt vera, nema fa\u00f0ir minn komi.\" Hannsvarar: \"Nu er veitt \u00feeim, er oss l\u00edkar. Herbergit vartjaldat af inum d\u00fdrstum tj\u00f6ldum ok \u00feakit kl\u00e6\u00f0umallt g\u00f3lfit. Sigur\u00f0r m\u00e6lti: \"N\u00fa er \u00feat fram komit, er\u00fe\u00e9r h\u00e9tu\u00f0 oss.\" H\u00fan svarar: \"\u00de\u00e9r skulu\u00f0 h\u00e9r velkomnir.\"S\u00ed\u00f0an reis h\u00fan upp ok fj\u00f3rar meyjar me\u00f0henni ok gekk fyrir hann me\u00f0 gullker ok ba\u00f0 hanndrekka. Hann r\u00e9ttir \u00ed m\u00f3t h\u00f6ndina kerinu ok t\u00f3k h\u00f6ndhennar me\u00f0 ok setti hana hj\u00e1 s\u00e9r. Hann t\u00f3k um h\u00e1lshenni ok kyssti hana ok m\u00e6lti: \"Engi kona hefir \u00fe\u00e9rfegri f\u00e6\u00f0zt.\" Brynhildr m\u00e6lti: \"Vitrligra r\u00e1\u00f0 er \u00featat leggja eigi tr\u00fana\u00f0 sinn \u00e1 konu vald, \u00fev\u00ed at \u00fe\u00e6r rj\u00fafajafnan s\u00edn heit.\" Hann m\u00e6lti: \"S\u00e1 k\u00e6mi beztr dagryfir oss, at v\u00e9r m\u00e6ttim nj\u00f3tast.\" Brynhildr svarar: \"Eigier \u00feat skipat, at vit b\u00faim saman. Ek em skjaldm\u00e6r,ok \u00e1 ek me\u00f0 herkonungum hj\u00e1lm, ok \u00feeim mun ekat li\u00f0i ver\u00f0a, ok ekki er m\u00e9r leitt at berjast.\" Sigur\u00f0rsvarar: \"\u00de\u00e1 frj\u00f3umst v\u00e9r mest, ef v\u00e9r b\u00faum saman, okmeira er at \u00feola \u00feann harm, er h\u00e9r liggr \u00e1, en hv\u00f6ssv\u00e1pn.\" Brynhildr svarar: \"Ek mun kanna li\u00f0 hermanna,en \u00fe\u00fa munt eiga Gu\u00f0r\u00fanu Gj\u00fakad\u00f3ttur.\" Sigur\u00f0rsvarar: \"Ekki t\u00e6lir mik eins konungs d\u00f3ttir, ok ekkil\u00e9r m\u00e9r tveggja huga um \u00feetta, ok \u00feess sver ek vi\u00f0gu\u00f0in, at ek skal \u00feik eiga e\u00f0a enga konu ella.\" H\u00fanm\u00e6lti sl\u00edkt. Sigur\u00f0r \u00feakkar henni \u00feessi umm\u00e6li okgaf henni gullhring, ok svor\u00f0u n\u00fa ei\u00f0a af n\u00fdju, okgengr hann \u00ed brott til sinna manna ok er \u00fear umhr\u00ed\u00f0 me\u00f0 miklum bl\u00f3ma."}}