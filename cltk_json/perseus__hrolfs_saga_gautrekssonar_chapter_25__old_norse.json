{"originalTitle": "Hr\u00f3lfs_Saga_Gautrekssonar_Chapter_25", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Gautrekssonar_Chapter_25", "text": {"0": "\u00deess er getit, at \u00feeir Hr\u00f3lfr konungr ok \u00c1smundrgengu \u00fat um sta\u00f0inn einn dag at skemmta s\u00e9r, ok er\u00feeir \u00e6tlu\u00f0u heim at ganga til hallarinnar, kom at \u00feeimkerling ein. H\u00fan gekk vi\u00f0 tv\u00e1 stafi. Kerling setti uppnasirnar ok m\u00e6lti: \"Hverir eru \u00feessir inir t\u00edguligumenn?\" \u00deeir s\u00f6g\u00f0u til s\u00edn. Kerling m\u00e6lti: \"Er \u00feettainn \u00e1g\u00e6ti konungr, Hr\u00f3lfr Gautreksson, ok v\u00e6ra ek s\u00e6l,ef ek hef\u00f0a hann fundit.\" Konungr m\u00e6lti: \"Hvat vildir\u00fe\u00fa Hr\u00f3lfi konungi?\" \"Sv\u00e1 l\u00edzt m\u00e9r sem sagt er, at \u00fe\u00fas\u00e9r hverjum konungi v\u00e6nni ok kurteisari ok at \u00f6llumhlutum afbrag\u00f0 annarra konunga. Er \u00feat \u00e6tlan m\u00edn,at af \u00fe\u00e9r hlj\u00f3ti ek nokkut gott ok \u00fe\u00ednum r\u00e1\u00f0um.\" Konungrspur\u00f0i, hvers h\u00fan \u00feyrfti vi\u00f0. H\u00fan svara\u00f0i: \"Ek\u00e1 l\u00edtit efni, er ek ein \u00ed h\u00fasi ok d\u00f3ttir m\u00edn, er unnithefir fyrir m\u00e9r, ok er h\u00fan in v\u00e6nasta kona at sj\u00e1, enn\u00fa er h\u00fan m\u00e9r verri en engi, \u00fev\u00ed at ma\u00f0r venst til atglepja hana. Er m\u00e9r \u00feat mj\u00f6k \u00ed m\u00f3ti skapi. G\u00e1ir h\u00fanengis fyrir honum. Er hann mikill ma\u00f0r ok s\u00e6miligrat sj\u00e1, en \u00fe\u00f3 er m\u00e9r ekki um hann. Vilda ek, herra, at\u00fe\u00e9r k\u00e6mu\u00f0 ok tala\u00f0ir vi\u00f0 \u00feenna mann, mun hanngera fyrir y\u00f0ar or\u00f0 ok l\u00e1ta af f\u00edflingum vi\u00f0 d\u00f3ttur m\u00edna.\"Hr\u00f3lfr konungr svara\u00f0i \u00fe\u00e1: \"Ek skal at v\u00edsu, kerling,koma nokkurn dag at finna \u00feann.\" \u00de\u00e1 v\u00edsa\u00f0i kerling\u00feeim til h\u00fasa sinna. S\u00ed\u00f0an gekk konungr heim til hallar,ok l\u00ed\u00f0a n\u00fa nokkurir dagar.Ok einn dag m\u00e6lti konungr til \u00c1smundar, at velmundi fallit at vitja kerlingar. \u00c1smundr svara\u00f0i: \"\u00deat\u00e6tla ek vera illa kerlingu ok prettv\u00edsa, ok er m\u00e9r ekkium hana.\" Konungr kva\u00f0 nau\u00f0syn, at s\u00e1 ma\u00f0r ger\u00f0ihenni ekki vandr\u00e6\u00f0i. \u00c1smundr kva\u00f0st eigi hir\u00f0a, \u00fe\u00f3tthann hef\u00f0i \u00fe\u00e6r b\u00e1\u00f0ar. Ok eptir drykkju um daginngengu \u00feeir til h\u00fasa kerlingar. \u00dear var l\u00edtil stofa. \u00dearsat kona \u00e1 palli, ung ok v\u00e6nlig. \u00dear sat hj\u00e1 henni ma\u00f0rmikill ok fr\u00e6kligr. Hann sat me\u00f0 alv\u00e6pni ok tala\u00f0i vi\u00f0konuna. Kerling sat \u00ed palls horni ok haf\u00f0i yfir s\u00e9r feldok h\u00f6kul illan. \u00deau f\u00f6gnu\u00f0u vel konungi. Ok er kerlingvar\u00f0 v\u00f6r vi\u00f0, at konungr var kominn, spratt h\u00fanupp ok greip stafi s\u00edna b\u00e1\u00f0a ok f\u00f3r fram \u00e1 g\u00f3lfit okm\u00e6lti: \"Ek bi\u00f0 \u00feik, herra minn, at \u00fe\u00fa rekir minnarskammar ok drepir \u00feenna inn v\u00e1nda mann, er m\u00e9rhefir gert sv\u00e1 mikla raun, at hann hefir ginnt ok gabbatd\u00f3ttur m\u00edna.\" Konungr m\u00e6lti: \"Vertu eigi sv\u00e1 \u00f3\u00f0,f\u00f3stra, m\u00e1 \u00fe\u00e1 vera, at \u00fe\u00fa hafir \u00feitt m\u00e1l, \u00fe\u00f3tt vit leikum\u00ed t\u00f3mi vi\u00f0.\" \"\u00deat er eigi,\" sag\u00f0i kerling, \"enda hafa\u00feau sv\u00e1 \u00fereytt mik um \u00feetta m\u00e1l, at ek m\u00e1 eigi lengrsv\u00e1 b\u00fait \u00feola, \u00feegar ek veit m\u00e9r nokkurs trausts v\u00e1nir.\"Hefr kerling upp h\u00e6kjuna ok \u00e6tlar at sl\u00e1 \u00feenna mannvi\u00f0 eyrat. S\u00e1 ma\u00f0r br\u00e1 upp vi\u00f0 h\u00f6gginu kerlingarskildinum, ok laust h\u00fan sv\u00e1 fast \u00e1 skj\u00f6ldinn, at \u00ed sundrgekk stafr kerlingar. Hr\u00f3lfr konungr t\u00f3k kerlingu okm\u00e6lti: \"\u00dev\u00ed kom ek \u00e1 \u00feinn fund, at ek skal n\u00fa sj\u00e1fyrir \u00fe\u00ednum hlut.\" Hann setr hana ni\u00f0r hj\u00e1 s\u00e9r. Konungrspur\u00f0i: \"Hverr er \u00feessi ma\u00f0r, er heldr str\u00ed\u00f0 vi\u00f0kerlingu?\" Hann svara\u00f0i: \"Ek heiti Gr\u00edmr.\" \"Hvatmanna ertu? segir konungr. \"\u00de\u00f3rir heitir fa\u00f0ir minn.Hann er b\u00f3ndi h\u00e9r skammt \u00ed brott \u00ed \u00feorpinu.\" Konungrm\u00e6lti: \"\u00de\u00fa ert ma\u00f0r v\u00e6nligr, e\u00f0a hv\u00e9 opt ertuvanr at koma til h\u00fasa kerlingar?\" Hann kva\u00f0st \u00fearjafnan koma. Konungr m\u00e6lti: \"Kerling \u00feessi hefirkveinat nokkut um fyrir m\u00e9r. Henni \u00feykkir \u00fe\u00fa gera\u00e6rit margtalat vi\u00f0 d\u00f3ttur s\u00edna. \u00deykkist h\u00fan afla of l\u00edtils\u00e1 vinnu hennar, en kve\u00f0r \u00fear vi\u00f0 liggja bj\u00f6rg \u00feeirabeggja. N\u00fa vil ek bi\u00f0ja \u00feik, attu l\u00e1tir af at gera kerlingu\u00feessa skapraun. Er \u00fe\u00e9r \u00ed \u00feessu l\u00edtilr\u00e6\u00f0i, en engiframi, at gera henni raun \u00ed \u00feessu. Er m\u00e9r \u00fe\u00f6kk \u00e1, atek \u00feurfi l\u00edtils vi\u00f0 umtalit. Vil ek bj\u00f3\u00f0ast til at veita \u00fe\u00e9ra\u00f0ra b\u00e6n \u00ed m\u00f3ti.\" Gr\u00edmr m\u00e6lti: \"\u00deat haf\u00f0a ek \u00e6tlatat gera enga breytni \u00e1 um fer\u00f0ir m\u00ednar, hverir sem \u00fearleg\u00f0i or\u00f0 til, en eptir b\u00e6n \u00feinni ok vilja skal ek gerasem \u00fe\u00e9r l\u00edkar bezt. Mun ek ok eigi skj\u00f3tt be\u00f0inn af\u00e1g\u00e6tara manni en \u00fe\u00e9r eru\u00f0. Vil ek ok ekki fresta atbi\u00f0ja y\u00f0r \u00ed m\u00f3ti. \u00deat er m\u00edn b\u00e6n, at \u00fe\u00e9r taki\u00f0 vi\u00f0 m\u00e9rtil hir\u00f0vistar ok fara ek me\u00f0 y\u00f0r at sumri. Er m\u00e9r forvitni\u00e1 at reyna mik. Hefi ek aldri \u00ed styrj\u00f6ld sta\u00f0it h\u00e9rtil.\" Konungr m\u00e6lti: \"\u00deetta vil ek sannliga veita \u00fe\u00e9r.L\u00edzt m\u00e9r vel \u00e1 \u00feik ok g\u00e6fusamliga, ok kom til m\u00f3ts vi\u00f0oss at sumri.\" Ok \u00feegar gekk Gr\u00edmr \u00fat, ok skildu \u00feeirme\u00f0 bl\u00ed\u00f0u.\u00de\u00e1 st\u00f3\u00f0 kerling upp ok \u00feakka\u00f0i konungi s\u00ednar till\u00f6gur.H\u00fan m\u00e6lti \u00fe\u00e1: \"Hv\u00e1rt mun engi konungr betrib\u00e6na en \u00fe\u00fa e\u00f0a kunni \u00fe\u00e9r nokkut at lyfja elli, herraminn?\" Konungr svarar: \"Ekki kann ek \u00feat, ok eigiveit ek, hvat \u00feat er.\" \u00c1smundr m\u00e6lti: \"Opt er \u00feat \u00edkarls h\u00fasi, er eigi er \u00ed konungs, ek kann \u00feat, kerling, atlyfja \u00fe\u00e9r elli, ef \u00fe\u00fa vill af m\u00e9r \u00feiggja.\" H\u00fan kve\u00f0st \u00featgjarna vilja, -- \"e\u00f0a hv\u00e1rt gerir \u00fe\u00fa \u00feat \u00ed hv\u00edlu?\" Hannsvara\u00f0i: \"Far\u00f0u til m\u00edn, ek mun fara at sem m\u00e9r l\u00edkar.\"Kerling kasta\u00f0i fr\u00e1 s\u00e9r h\u00e6kjunni ok f\u00f3r til \u00c1smundar.Hann haf\u00f0i vi\u00f0ar\u00f6xi eina \u00ed hendi s\u00e9r. Hann ba\u00f0 kerlingul\u00fata at s\u00e9r. H\u00fan ger\u00f0i sv\u00e1 ok hug\u00f0i, at hann mundivilja tala hlj\u00f3tt vi\u00f0 sik. L\u00e9t \u00fe\u00e1 \u00c1smundr hlaupa \u00f6xina\u00e1 h\u00e1ls henni, sv\u00e1 at af t\u00f3k h\u00f6fu\u00f0it. Hann m\u00e6lti \u00fe\u00e1: \"N\u00falyfja\u00f0a ek \u00fe\u00e9r elli.\" Hr\u00f3lfr konungr haf\u00f0i ekki geymtat um vi\u00f0tal \u00feeirra, ok leit hann til, \u00fe\u00e1 at af fauk h\u00f6fu\u00f0it.Hr\u00f3lfr konungr var\u00f0 \u00feessu sv\u00e1 rei\u00f0r, at hannhelt vi\u00f0, at hann mundi va\u00f0a til \u00c1smundar, ok kva\u00f0\u00feetta sv\u00e1 illt verk or\u00f0it ok \u00f3heyriligt, at \u00feeir mundualdri b\u00f3t b\u00ed\u00f0a \u00feessa \u00e1m\u00e6lis ok \u00feeira sk\u00f6mm mundi uppivera, at \u00feeir skyldu drepit hafa gamla kerlingu ok f\u00e1t\u00e6ka\u00ed \u00f3kunnu landi. \u00c1smundr kva\u00f0 undarligt at verailla vi\u00f0 sl\u00edkt. Var\u00f0 \u00feeim \u00feetta mj\u00f6k at sundr\u00feykki,ganga eptir \u00feat heim til hallarinnar. Ok er menn v\u00e1rukomnir undir drykkjubor\u00f0, fann Ella konungr, atHr\u00f3lfr konungr var ekki me\u00f0 bl\u00ed\u00f0u brag\u00f0i, ok spur\u00f0ikonungr \u00feegar, hvat til kom, en Hr\u00f3lfr konungr sag\u00f0isv\u00e1 sem or\u00f0it var ok kva\u00f0 \u00feetta hafa or\u00f0it it mesta slys.Ella konungr ba\u00f0 hann eigi \u00feat m\u00e6la, -- \"\u00fev\u00ed at h\u00fan varin versta kerling ok in hreimsamasta ok full upp fl\u00e6r\u00f0aok lj\u00f3na, ok er miklu betr, at h\u00fan s\u00e9 af r\u00e1\u00f0in.\" \u00c1smundrkve\u00f0st aldri s\u00e9t hafa Hr\u00f3lf konung jafnrei\u00f0anfyrir l\u00edtit efni."}}