{"originalTitle": "Ketils_Saga_H\u00e6ngs_Chapter_5", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Ketils_Saga_H\u00e6ngs_Chapter_5", "text": {"0": "Litlu s\u00ed\u00f0ar ger\u00f0ist hall\u00e6ri mikit, fyrir \u00fev\u00ed at fiskrinnfirr\u00f0ist landit, en korn\u00e1rit br\u00e1st, en Ketill haf\u00f0i fj\u00f6lmennt,ok \u00fe\u00f3ttist Sigr\u00ed\u00f0r \u00feurfa fanga \u00ed b\u00fait. Ketillkve\u00f0st \u00f3vanr fr\u00fdjunni ok st\u00f6kk \u00e1 skip sitt. V\u00edkingarspur\u00f0u, hvert hann vildi. \"Ek skal til vei\u00f0a,\" sag\u00f0ihann. \u00deeir bu\u00f0u at fara me\u00f0 honum. En hann kva\u00f0s\u00e9r vi\u00f0 engu h\u00e6tt ok ba\u00f0 \u00fe\u00e1 annast um b\u00fa sitt \u00e1 me\u00f0an.Ketil kom \u00fear, sem heitir \u00ed Skrofum. Ok er hann komtil hafnar, s\u00e1 hann \u00e1 nesinu tr\u00f6llkonu \u00ed berum skinnkyrtli.H\u00fan var n\u00fdkomin af hafi ok sv\u00f6rt sem bik v\u00e6ri.H\u00fan glotti vi\u00f0 s\u00f3lunni. Ketil kva\u00f0 v\u00edsu:\"Hvat er \u00fea\u00f0 flag\u00f0a,er ek s\u00e1 \u00e1 fornu nesiok glottir vi\u00f0 guma?At uppiverandi s\u00f3lu,hefi ek enga fyrrlei\u00f0iligri litit.\"H\u00fan kv\u00e1\u00f0:\"Fora\u00f0 ek heiti.F\u00e6dd var ek nor\u00f0arlahraust \u00ed Hrafnseyju,hvimlei\u00f0 b\u00fam\u00f6nnum,\u00f6r til \u00e1r\u00e6\u00f0is,hvatki er illt skal vinna.\"Ok enn kva\u00f0 h\u00fan:\"M\u00f6rgum mannihefik til moldar sn\u00fait,\u00feeim er til fiskjar f\u00f3r.Hverr er sj\u00e1 inn k\u00f6prm\u00e1li,er kominn er \u00ed skerin?\"Hann svarar: \"Kalla mik H\u00e6ng,\"  sag\u00f0i hann. H\u00fansvarar: \"N\u00e6r v\u00e6ri \u00fe\u00e9r at vera heima \u00ed Hrafnistu endratta einum til \u00fatskerja.\" Ketill kva\u00f0 v\u00edsu:\"Einhl\u00edtr ek \u00fe\u00f3ttumst,\u00e1\u00f0r en h\u00e9r k\u00f3mumof farir v\u00e1rar,hvat er fl\u00f6g\u00f0 m\u00e6la.Lasta ek dreng dasinn.Dreg ek \u00e1 vit fanga.L\u00e6tkat ek fyrir vinnast,hvat er Fora\u00f0 m\u00e6lir.Nau\u00f0ir mik hv\u00f6ttu.N\u00e1num er at bjarga.H\u00e6tta ek eigi\u00e1 h\u00f3lm til sela,ef \u00ed eyju\u00e6rnir v\u00e6ri.\"H\u00fan svarar:\"Synja ek \u00feess eigi,seggr inn v\u00ed\u00f0f\u00f6rli,at \u00fe\u00fa l\u00edf hafirlangt of a\u00f0ra,ef \u00fe\u00fa fund okkarnfyr\u00f0um \u00f3blau\u00f0um,sveinn l\u00edtill, segir.S\u00e9 ek \u00feinn huga skj\u00e1lfa.\"Ketill kva\u00f0:\"Ungr var ek heima.F\u00f3r ek einn samanopt \u00ed \u00fatveri.Marga myrkri\u00f0ufann ek \u00e1 minni g\u00f6tu.Hr\u00e6ddumkat flag\u00f0a fn\u00f6sun.Langleit ertu, f\u00f3stra,ok l\u00e6tr r\u00f3a nefit,leitat ek ferligra flag\u00f0.\"H\u00fan \u00feoka\u00f0i at honum vi\u00f0 ok kva\u00f0:\"Gang h\u00f3f ek upp \u00ed Angri.Eigra\u00f0ak \u00fe\u00e1 til Steigar.Sk\u00e1lm glamrandi skrapti.Skarmtak \u00fe\u00e1 til Karmtar.Elda munk \u00e1 Ja\u00f0riok at \u00datsteini bl\u00e1sa.\u00de\u00e1 munk austr vi\u00f0 Elfi,\u00e1\u00f0r dagr \u00e1 mik sk\u00edni,ok me\u00f0 br\u00fa\u00f0konum beiglaok br\u00e1tt gefin jarli.\"Sj\u00e1 lei\u00f0 er fyrir endilangan Noreg. H\u00fan spur\u00f0i: \"Hvatskaltu n\u00fa at hafast?\" \"Sj\u00f3\u00f0a sl\u00e1tr ok b\u00faast til matar,\"sag\u00f0i hann. H\u00fan kva\u00f0:\"Sey\u00f0i \u00fe\u00ednum mun ek sn\u00faa,en sj\u00e1lfum \u00fe\u00e9r gn\u00faa,unz \u00feik gr\u00ed\u00f0r of gr\u00edpr.\"\"\u00deess er n\u00fa at henni v\u00e1n,\" sag\u00f0i Ketill. H\u00fan f\u00e1lma\u00f0i\u00fe\u00e1 til hans. Ketill kva\u00f0 \u00fe\u00e1 v\u00edsu:\"\u00d6rum tr\u00fai ek m\u00ednum,en \u00fe\u00fa afli \u00fe\u00ednu.Fleinn mun \u00fe\u00e9r m\u00e6ta,nema \u00fe\u00fa fyrir hr\u00f6kkvir.\"H\u00fan kve\u00f0r v\u00edsu:\"Flaug ok F\u00edfuhug\u00f0a ek fjarri vera,ok hr\u00e6\u00f0umst ek eigiHremsu bit.\"Sv\u00e1 h\u00e9tu \u00f6rvar Ketils. Hann lag\u00f0i \u00f6r \u00e1 streng ok skautat henni, en h\u00fan br\u00e1st \u00ed hvalsl\u00edki ok steyptist \u00ed sj\u00f3inn,en \u00f6rin kom undir fj\u00f6\u00f0rina. \u00de\u00e1 heyr\u00f0i Ketill skr\u00e6kmikinn. \u00de\u00e1 s\u00e1 hann gr\u00ed\u00f0i ok t\u00f3k til or\u00f0a: \"Rennt munn\u00fa \u00feeim sk\u00f6punum, at Fora\u00f0 eigi jarlinn, ok \u00f3girniliger n\u00fa rekkja hennar.\" S\u00ed\u00f0an kom Ketill vi\u00f0 f\u00f6ngok hl\u00f3\u00f0 ferju s\u00edna.\u00deat var eina n\u00f3tt, at hann vaknar vi\u00f0 brak mikit \u00edsk\u00f3ginum. Hann hlj\u00f3p \u00fat ok s\u00e1 tr\u00f6llkonu, ok fell fax\u00e1 her\u00f0ar henni. Ketill m\u00e6lti: \"Hvert \u00e6tlar \u00fe\u00fa, f\u00f3stra?\"H\u00fan reig\u00f0ist vi\u00f0 honum ok m\u00e6lti: \"Ek skal til tr\u00f6lla\u00feings.\u00dear kemr Skelkingr nor\u00f0an \u00f3r Dumbshafi, konungrtr\u00f6lla, ok \u00d3f\u00f3ti \u00f3r \u00d3f\u00f3tansfir\u00f0i ok \u00deorger\u00f0r H\u00f6rgatr\u00f6llok a\u00f0rar st\u00f3rv\u00e6ttir nor\u00f0an \u00f3r landi. Dvel eigimik, \u00fev\u00ed at m\u00e9r er ekki um \u00feik, s\u00ed\u00f0an \u00fe\u00fa kveittir hannKaldrana.\" Ok \u00fe\u00e1 \u00f3\u00f0 h\u00fan \u00fat \u00e1 sj\u00f3inn ok sv\u00e1 til hafs.Ekki skorti gandrei\u00f0ir \u00ed eyjunni um n\u00f3ttina, ok var\u00f0Katli ekki mein at \u00fev\u00ed, ok f\u00f3r hann heim vi\u00f0 sv\u00e1 b\u00faitok sat n\u00fa um kyrrt nokkura hr\u00ed\u00f0.\u00deessu n\u00e6st kom vi\u00f0 Hrafnistu Framarr, v\u00edkinga konungr.Hann var bl\u00f3tma\u00f0r, ok bitu eigi j\u00e1rn. Hann \u00e1ttir\u00edki \u00ed H\u00fanaveldi \u00e1 Gestrekalandi. Hann bl\u00f3ta\u00f0i \u00c1rhaug.\u00dear festi eigi snj\u00f3 \u00e1. B\u00f6\u00f0m\u00f3\u00f0r h\u00e9t sonr hans, er\u00e1tti mikit b\u00fa vi\u00f0 \u00c1rhaug, ok var vins\u00e6ll ma\u00f0r. Allirb\u00e1\u00f0u Framari ills. \u00deat haf\u00f0i \u00d3\u00f0inn skapat Framari, athann bitu eigi j\u00e1rn. Framarr ba\u00f0 Hrafnhildar, ok haf\u00f0iKetill \u00feau sv\u00f6r fyrir s\u00e9r, at h\u00fan skyldi s\u00e9r sj\u00e1lf mannkj\u00f3sa. H\u00fan kva\u00f0 nei vi\u00f0 Framari, -- \"vilda ek eigi \u00c1lakj\u00f3sa m\u00e9r til b\u00f3nda, \u00fe\u00e1 mun ek h\u00e1lfu s\u00ed\u00f0r kj\u00f3sa \u00feettatr\u00f6ll.\" Ketill sag\u00f0i Framari sv\u00f6r hennar. Hann reiddistmj\u00f6k fyrir \u00feessi sv\u00f6r. Skora\u00f0i Framarr Ketil \u00e1 h\u00f3lmvi\u00f0 \u00c1rhaug j\u00f3ladaginn fyrsta, -- \"ok ver hvers mannsn\u00ed\u00f0ingr, ef \u00fe\u00fa kemr eigi.\" Ketill kve\u00f0st koma mundu.\u00deeir Hj\u00e1lmr ok Stafngl\u00e1mr bu\u00f0u honum at fara me\u00f0honum. Ketill kve\u00f0st einn fara vilja.Litlu fyrir j\u00f3l l\u00e9t Ketill flytja sik \u00e1 land \u00ed Naumudal.Hann var \u00ed lo\u00f0k\u00e1pu ok st\u00edgr \u00e1 sk\u00ed\u00f0 s\u00edn ok f\u00f3r upp eptirdalnum ok sv\u00e1 yfir sk\u00f3g til Jamtalands ok sv\u00e1 austryfir Sk\u00e1lksk\u00f3g til Helsingjalands ok sv\u00e1 austr yfir Eysk\u00f3gam\u00f6rk,-- h\u00fan skilr Gestrekaland ok Helsingjaland,-- ok er hann tuttugu rasta langr, en \u00feriggja brei\u00f0r oker illr yfirfer\u00f0ar. \u00de\u00f3rir h\u00e9t ma\u00f0r, er bj\u00f3 vi\u00f0 sk\u00f3ginn.Hann bau\u00f0 Katli fylgd s\u00edna ok sag\u00f0i illvirkja liggja \u00e1sk\u00f3ginum: \"S\u00e1 er fyrir \u00feeim, er heitir S\u00f3ti. Hann ersvikall ok har\u00f0fengr.\" Ketill kva\u00f0 s\u00e9r ekki mein munduat \u00feeim ver\u00f0a. S\u00ed\u00f0an f\u00f3r hann \u00e1 sk\u00f3ginn ok kemr atsk\u00e1la S\u00f3ta. Hann var ekki heima. Ketill kveykti uppeld fyrir s\u00e9r. S\u00f3ti kom heim ok heilsar ekki Katli oksetti vist fyrir sik. Ketill sat vi\u00f0 eld ok m\u00e6lti: \"Ertumatn\u00ed\u00f0ingr, S\u00f3ti?\" sag\u00f0i hann. S\u00f3ti kasta\u00f0i \u00fe\u00e1 stykkjumnokkurum at Katli. Ok er \u00feeir v\u00e1ru mettir, lag\u00f0istKetill ni\u00f0r hj\u00e1 eldi ok hraut mj\u00f6k. \u00de\u00e1 spratt S\u00f3ti upp,en Ketill vakna\u00f0i ok m\u00e6lti: \"Hv\u00ed sveimar \u00fe\u00fa h\u00e9r, S\u00f3ti?\"Hann svarar: \"Bl\u00e6s ek at eldi, er n\u00e6sta var slokinn.\"Ketill sofna\u00f0i \u00f6\u00f0ru sinni. \u00de\u00e1 hlj\u00f3p S\u00f3ti enn upp oktv\u00edhendi \u00f6xina. Ketill spratt \u00fe\u00e1 upp ok m\u00e6lti: \"St\u00f3rumviltu n\u00fa brytja,\" sag\u00f0i hann. S\u00ed\u00f0an sat Ketill uppum n\u00f3ttina. Um morguninn beiddi Ketill, at S\u00f3ti f\u00e6rime\u00f0 honum \u00e1 sk\u00f3ginn, ok hann f\u00f3r. Ok \u00fe\u00e1 n\u00e1tta\u00f0i,l\u00f6g\u00f0ust \u00feeir undir eik eina. Kefill sofnar, at \u00fev\u00ed er S\u00f3tihug\u00f0i, \u00fev\u00ed at hann hraut h\u00e1tt. S\u00f3ti spratt upp ok hj\u00f3til Ketils, sv\u00e1 at af hrauf k\u00e1puhattrinn, en Ketill varekki \u00ed k\u00e1punni. Ketill vakti ok vildi reyna S\u00f3ta. Hannhlj\u00f3p upp ok m\u00e6lti: \"N\u00fa skulu vit reyna fangbr\u00f6g\u00f0me\u00f0 okkr.\" Ketill kippti S\u00f3ta um l\u00e1g eina ok hj\u00f3 afhonum h\u00f6fu\u00f0it ok f\u00f3r s\u00ed\u00f0an lei\u00f0 s\u00edna ok kom j\u00f3laaptantil \u00c1rhaugs. Hann var bl\u00f3ta\u00f0r af Framari oklandsm\u00f6nnum til \u00e1rs. \u00de\u00e1 var kafa hr\u00ed\u00f0. Ketill gekk upp\u00e1 hauginn ok settist \u00ed m\u00f3t ve\u00f0rinu. \u00de\u00e1 er menn k\u00f3mu\u00ed s\u00e6ti at B\u00f6\u00f0m\u00f3\u00f0s, \u00fe\u00e1 t\u00f3k hann til or\u00f0a: \"Hv\u00e1rt munKetill kominn til \u00c1rhaugs?\" Menn kv\u00e1\u00f0u \u00feess engav\u00e1n. B\u00f6\u00f0m\u00f3\u00f0r m\u00e6lti: \"\u00dear er s\u00e1 ma\u00f0r, at ek kanneinkis til at geta. Fari\u00f0 n\u00fa ok viti\u00f0 um hann ok bj\u00f3\u00f0i\u00f0honum til v\u00e1r.\" \u00deeir f\u00f3ru n\u00fa til haugsins ok funduKetil eigi ok segja B\u00f6\u00f0m\u00f3\u00f0i sv\u00e1 komit. B\u00f6\u00f0m\u00f3\u00f0r kva\u00f0hann kominn mundu upp \u00e1 hauginn. F\u00f3r hann s\u00ed\u00f0antil haugsins ok upp \u00e1 hauginn ok s\u00e9r \u00fear hr\u00fagald mikit\u00e1 nor\u00f0anver\u00f0um hauginum. B\u00f6\u00f0m\u00f3\u00f0r kva\u00f0 v\u00edsu:\"Hverr er s\u00e1 inn h\u00e1vi,er \u00e1 haugi sitrok horfir ve\u00f0ri vi\u00f0?Frosthar\u00f0an mannhygg ek \u00feik feiknum vera,hvat \u00fe\u00e9r hvergi hl\u00fdr.\"Ketill kva\u00f0 v\u00edsu:\"Ketill ek heiti,kominn \u00f3r Hrafnistu.\u00dear var ek upp of alinn;hugfullt hjartaveit ek hl\u00edfa m\u00e9r.\u00de\u00f3 vilda ek gisting geta.\"B\u00f6\u00f0m\u00f3\u00f0r kva\u00f0:\"Upp skaltu r\u00edsaok ganga haugi afok s\u00e6kja m\u00edna sali.M\u00e1lsefnisann ek \u00fe\u00e9r margan dag,ef \u00fe\u00fa vilt \u00feiggja \u00fear.\"Ketill kva\u00f0 v\u00edsu:\"Upp mun ek n\u00fa r\u00edsaok ganga haugi af,alls m\u00e9r B\u00f6\u00f0m\u00f3\u00f0r b\u00fd\u00f0r.Br\u00f3\u00f0ir minn\u00fe\u00f3tt s\u00e6ti brautu n\u00e6r,mundi eigi betr of bo\u00f0it.\"B\u00f6\u00f0m\u00f3\u00f0r t\u00f3k \u00ed h\u00f6nd Katli. Ok er hann st\u00f3\u00f0 upp, skri\u00f0nu\u00f0uhonum f\u00e6tr \u00e1 hauginum. \u00de\u00e1 kva\u00f0 B\u00f6\u00f0m\u00f3\u00f0r v\u00edsu:\"Reyndr ertu, f\u00f3stri,at ganga herv\u00edgis tilok berjast vi\u00f0 Framar til fj\u00e1r.\u00c1 l\u00e9ttum aldrigaf honum \u00d3\u00f0inn sigr.Mj\u00f6k kve\u00f0 ek hann v\u00edgum vanan.\"\u00de\u00e1 reiddist Ketill, er hann nefndi \u00d3\u00f0in, \u00fev\u00ed at hanntr\u00fa\u00f0i ekki \u00e1 \u00d3\u00f0in, ok kva\u00f0 v\u00edsu:\"\u00d3\u00f0in bl\u00f3tager\u00f0a ek aldrigi,hefik \u00fe\u00f3 lengi lifat.Framar fallaveit ek fyrr munuen \u00feetta it h\u00e1va h\u00f6fu\u00f0.\"S\u00ed\u00f0an f\u00f3r Ketill me\u00f0 B\u00f6\u00f0m\u00f3\u00f0i ok var me\u00f0 honum umn\u00f3ttina ok sat honum it n\u00e6sta. Ok um morguninnbau\u00f0 B\u00f6\u00f0m\u00f3\u00f0r at fara me\u00f0 honum e\u00f0a f\u00e1 mann \u00ed m\u00f3tiFramari. Ketill vildi eigi \u00feat. \"\u00de\u00e1 mun ek fara me\u00f0\u00fe\u00e9r,\" sag\u00f0i B\u00f6\u00f0m\u00f3\u00f0r. \u00deat vildi Ketill, ok f\u00f3ru \u00feeir til\u00c1rhaugs. Framarr f\u00f3r grenjandi til haugsins, ok v\u00e1ru\u00feeir B\u00f6\u00f0m\u00f3\u00f0r ok Ketill \u00fear fyrir fj\u00f6lmennir. \u00de\u00e1 sag\u00f0iFramarr upp h\u00f3lmg\u00f6ngul\u00f6g. B\u00f6\u00f0m\u00f3\u00f0r helt skildi fyrirKatli, en engi fyrir Framar. Hann m\u00e6lti: \"\u00de\u00e1 skaltun\u00fa vera minn fjandma\u00f0r heldr en sonr.\" B\u00f6\u00f0m\u00f3\u00f0rkva\u00f0 hann hafa sundr sagt fr\u00e6ndsemi me\u00f0 \u00feeim \u00ed fj\u00f6lkynngisinni. Ok \u00e1\u00f0r \u00feeir b\u00f6r\u00f0ust, fl\u00f3 \u00f6rn af sk\u00f3gi atFramari ok sleit af honum kl\u00e6\u00f0in. \u00de\u00e1 kva\u00f0 Framarr v\u00edsu:\"Illr er \u00f6rn \u00ed sinni,emka ek s\u00e1r at kv\u00ed\u00f0a,f\u00e6rir hann greipr s\u00ednargular \u00ed bl\u00f3\u00f0\u00e6\u00f0ar.Hlakkar hreggskornir,hvers er hann forkunnigr,opt hefi ek ara gladdan,\u00f3\u00f0r em ek valg\u00f6glum.\"\u00de\u00e1 s\u00f3tti \u00f6rninn sv\u00e1 fast, at hann var\u00f0 v\u00e1pnum at verjast.\u00de\u00e1 kva\u00f0 hann v\u00edsu:\"Veifir \u00fe\u00fa v\u00e6ngjum,v\u00e1pnum mun ek \u00fe\u00e9r heita.Vafrar \u00fe\u00fa, v\u00ed\u00f0flogull,sem vitir mik feigan.Villr ertu, v\u00edgstari,vit munum sigr hafa.Hverf \u00fe\u00fa at H\u00e6ngi,hann skal n\u00fa deyja.\"S\u00e1 \u00e1tti fyrr at h\u00f6ggva, sem \u00e1 var skorat. Ketill hj\u00f3 \u00e1\u00f6xl Framari. Hann st\u00f3\u00f0 fyrir kyrr, sver\u00f0it beit ekki \u00e1,en vatzt \u00fe\u00f3 vi\u00f0, at h\u00f6ggit var sv\u00e1 mikit. Framarr hj\u00f3til Ketils \u00ed skj\u00f6ldinn. Ketill hj\u00f3 \u00e1 a\u00f0ra \u00f6xl Framari,ok beit enn ekki. Ketill kva\u00f0 v\u00edsu:\"Dregst \u00fe\u00fa n\u00fa, Dragvendill,vi\u00f0 kr\u00e1s arnar.M\u00e6tir \u00fe\u00fa meing\u00f6ldrum,m\u00e1ttat \u00fe\u00fa b\u00edta.H\u00e6ng \u00feess eigi var\u00f0i,at hr\u00f6kkva mundieggjar eitrher\u00f0ar,\u00fe\u00f3 at \u00d3\u00f0inn deyf\u00f0i.\"Ok enn kva\u00f0 hann v\u00edsu:\"Hvat er \u00fe\u00e9r, Dragvendill,hv\u00ed ertu sl\u00e6r or\u00f0inn?Til hefi ek n\u00fa h\u00f6ggvit.Tregt er \u00fe\u00e9r at b\u00edta.Hli\u00f0ar \u00fe\u00fa at hj\u00f6r\u00feingi,hefirat \u00fe\u00e9r fyrr or\u00f0itbilt \u00ed braki m\u00e1lma,\u00fear er bragnar hjuggusk.\"Framarr kva\u00f0 v\u00edsu:\"Skelfr n\u00fa skegg \u00e1 karli.Skeika v\u00e1pn g\u00f6mlum.Fr\u00fdr hann hj\u00f6r hv\u00f6ssum.Hr\u00e6\u00f0ist fa\u00f0ir meyjar.Br\u00fdndusk benteinar,sv\u00e1 at b\u00edta m\u00e6ttih\u00f6ldum hugpr\u00fa\u00f0um,ef \u00fe\u00e9r hugr dyg\u00f0i.\"Ketill kva\u00f0:\"\u00dearftattu oss at eggja,eigu m\u00e9r sjaldanfyr\u00f0ar flugtrau\u00f0irfr\u00fdja st\u00f3rh\u00f6ggva.B\u00edt \u00fe\u00fa n\u00fa, Dragvendill,e\u00f0a brotna ella.B\u00e1\u00f0um er okkr heill horfin,ef \u00fe\u00fa bilar sinn \u00feri\u00f0ja.\"Ok enn kva\u00f0 hann:\"Hr\u00e6\u00f0iskat fa\u00f0ir meyjar,me\u00f0an heill er Dragvendill.Vita ekki v\u00edst \u00feykkjumst:ver\u00f0rat honum bilt \u00ferysvar.\"\u00de\u00e1 sneri hann sver\u00f0inu \u00ed hendi s\u00e9r ok hverf\u00f0i frameggina a\u00f0ra. Framarr st\u00f3\u00f0 kyrr, er sver\u00f0it rei\u00f0 \u00e1 \u00f6xlina,ok nam eigi sta\u00f0ar fyrr en \u00ed mj\u00f6\u00f0minni, ok flaktifr\u00e1 s\u00ed\u00f0an. \u00de\u00e1 kva\u00f0 Framarr v\u00edsu:\"Hugr er \u00ed H\u00e6ngi,hvass er Dragvendill,beit hann or\u00f0 \u00d3\u00f0ins,sem ekki v\u00e6ri.Br\u00e1st n\u00fa Baldrs fa\u00f0ir,brigt er at tr\u00faa honum.Nj\u00f3ttu heill handa!H\u00e9r munum skiljast.\"\u00de\u00e1 d\u00f3 Framarr, en B\u00f6\u00f0m\u00f3\u00f0r fylgdi Katli af vetfangi.\u00de\u00e1 m\u00e6lti B\u00f6\u00f0m\u00f3\u00f0r: \"N\u00fa me\u00f0 \u00fev\u00ed ef \u00fe\u00fa \u00feykkist m\u00e9reiga at launa nokkura li\u00f0veizlu, \u00fe\u00e1 vil ek, at \u00fe\u00fa giftirm\u00e9r d\u00f3ttur \u00fe\u00edna.\" Ketill t\u00f3k \u00fev\u00ed vel ok sag\u00f0i B\u00f6\u00f0m\u00f3\u00f0g\u00f3\u00f0an dreng.Eptir \u00feetta unnit f\u00f3r Ketill heim ok var fr\u00e6gr mj\u00f6kaf s\u00ednum st\u00f3rvirkjum. Hann gifti Hrafnhildi B\u00f6\u00f0m\u00f3\u00f0i.Ketill r\u00e9\u00f0 fyrir Hrafnistu, me\u00f0an hann lif\u00f0i, en Gr\u00edmrlo\u00f0inkinni eptir hann. \u00d6rvar-Oddr var sonr Gr\u00edms. Okl\u00fdkr h\u00e9r \u00feessari s\u00f6gu."}}