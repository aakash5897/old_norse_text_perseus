{"originalTitle": "Hr\u00f3lfs_Saga_Gautrekssonar_Chapter_26", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Gautrekssonar_Chapter_26", "text": {"0": "\u00deat er sagt, at nokkurir mikils h\u00e1ttar menn \u00ed Englandiur\u00f0u til \u00feess at r\u00e6gja Hr\u00f3lf konung Gautrekssonvi\u00f0 Ellu konung ok s\u00f6g\u00f0u hann b\u00faa um svikr\u00e6\u00f0ivi\u00f0 hann. V\u00e1ru at \u00feessu \u00f3r\u00e1\u00f0i fyrirmenn tveir jarlarok margir a\u00f0rir r\u00edkir menn. \u00deeir s\u00f6g\u00f0u, at Hr\u00f3lfrkonungr \u00e6tla\u00f0i at komast at r\u00edkinu, hvat sem hannynni til. Ella konungr vildi \u00feessu ekki tr\u00faa, ok f\u00f3r sv\u00e1fram nokkura stund, at \u00feeir k\u00e6r\u00f0u \u00feetta \u00ed hlj\u00f3\u00f0i fyrirkonunginum. Konungr helt uppteknum h\u00e6tti vi\u00f0 Hr\u00f3lfkonung um alla gle\u00f0i ok kva\u00f0 \u00feetta mundu vera inamestu lygi. H\u00e9r kom um s\u00ed\u00f0ir, at konunginn gruna\u00f0i,\u00fev\u00ed at \u00feeir s\u00f6nnu\u00f0u \u00feetta me\u00f0 m\u00f6rgum skr\u00f6kvottum.Fundu menn \u00fe\u00e1 br\u00e1tt, at skipti lyndi konungsins, okger\u00f0ist hann f\u00e1r vi\u00f0 Hr\u00f3lf konung hj\u00e1 \u00fev\u00ed, sem verithaf\u00f0i. Hr\u00f3lfr konungr gaf s\u00e9r ekki at, ok li\u00f0u sv\u00e1 ennnokkurar stundir.\u00deat var einn t\u00edma, at jarlar k\u00f3mu at m\u00e1li vi\u00f0 Ellukonung ok k\u00e6r\u00f0u fyrir honum \u00feessi svikr\u00e6\u00f0i. Konungrsvarar: \"Me\u00f0 \u00fev\u00ed at \u00fe\u00e9r \u00feykkizt finna \u00feenna mannat svikum vi\u00f0 oss, \u00fe\u00e1 gef ek y\u00f0r orlof til, at skapi\u00f0 honumfyrir makliga hefnd, en \u00fear sem Hr\u00f3lfr konungrsitr h\u00e9r at v\u00e1ru bo\u00f0i, \u00fe\u00e1 hefi ek eigi lund til at veitahonum atg\u00f6ngu, me\u00f0an hann ver\u00f0r eigi berr at svikumvi\u00f0 oss, ok vil ek hj\u00e1 sitja \u00f6llum y\u00f0rum vi\u00f0skiptum.\"M\u00e6lti konungr af \u00fev\u00ed sv\u00e1, at honum var grunr\u00e1, at \u00feeir mundu lj\u00faga. Jarlar kv\u00e1\u00f0ust eigi framar bei\u00f0aaf konungi. S\u00ed\u00f0an \u00e1 kv\u00e1\u00f0u \u00feeir stefnu til, n\u00e6r \u00feeirmundu veita Hr\u00f3lfi konungi atg\u00f6ngu, kv\u00e1\u00f0ust munduhann s\u00e6kja b\u00e6\u00f0i me\u00f0 eldi ok j\u00e1rnum. Konungr ba\u00f0\u00fe\u00e1 n\u00fa gera sem \u00feeim l\u00edka\u00f0i. Ok \u00feann sama aptan, erjarla var at v\u00e1n, veitti Ella konungr af miklu kappiok ger\u00f0i sik inn bl\u00ed\u00f0asta vi\u00f0 Hr\u00f3lf konung. Ur\u00f0u flestirallir mj\u00f6k drukknir. Hr\u00f3lfr konungr drakk \u00fe\u00e1 jafnanminnst, er a\u00f0rir v\u00e1ru mest drukknir. Hr\u00f3lfr konungrsvaf vi\u00f0 s\u00edna menn \u00ed einni \u00fatiskemmu. Hann var \u00fev\u00edvanr at ganga jafnan t\u00edmanliga at sofa, ok sv\u00e1 ger\u00f0i hann\u00feann aptan. Ella konungr m\u00e6lti: \"\u00de\u00fa, Hr\u00f3lfr konungr,hefir dvalizt \u00ed v\u00e1ru r\u00edki um stundar sakir. H\u00f6fumv\u00e9r jafnan skynjat y\u00f0vart ath\u00e6fi ok y\u00f0varra manname\u00f0 g\u00f3\u00f0ri si\u00f0fer\u00f0 ok h\u00e6verskligum hversdags h\u00e1ttum.N\u00fa vil ek sofa \u00ed n\u00f3tt \u00ed y\u00f0ru herbergi ok skynja ath\u00e6fiy\u00f0varra manna eigi s\u00ed\u00f0r um n\u00e6tr en um daga.\" Hr\u00f3lfrkonungr svarar: \"\u00deat er y\u00f0r gjarna \u00ed t\u00e9, ef \u00fe\u00e9r vili\u00f0hafa l\u00edtill\u00e6ti til \u00feess, ok viljum \u00feat me\u00f0 \u00fe\u00f6kkum taka.\"Ok sem bor\u00f0 v\u00e1ru upp tekin, gengr Ella konungr me\u00f0Hr\u00f3lfi konungi til skemmunnar, ok l\u00f6g\u00f0ust til svefnsok sofnu\u00f0u skj\u00f3tt.Ok er \u00feeir h\u00f6f\u00f0u skamma stund sofit, vaknar Hr\u00f3lfrkonungr vi\u00f0 \u00feat, at \u00fat er at heyra mikit h\u00e1reysti, harkok v\u00e1pnagn\u00fd.  \u00deat fylgdi ok, at eldr var borinn atskemmunni. Hr\u00f3lfr konungr ba\u00f0 s\u00edna menn vaka okv\u00e1pna sik, -- \"ok er oss or\u00f0it \u00feetta mikit slys, er Ellakonungr skal h\u00e9r hj\u00e1 oss staddr \u00ed \u00feessum h\u00e1ska, \u00fev\u00ed at\u00feessir menn munu \u00feykkjast vi\u00f0 oss sakir eiga, ok er \u00featillt, at sv\u00e1 g\u00f3\u00f0r konungr ok r\u00e9ttl\u00e1tr skal gjalda v\u00e1r.\"Hr\u00f3lfr konungr vildi vekja konunginn ok gat \u00feat eigigert. Svaf hann sv\u00e1 fast, at hann var\u00f0 eigi varr vi\u00f0 \u00feettahark. Hr\u00f3lfr konungr m\u00e6lti: \"H\u00e9r mun ver\u00f0a skj\u00f3tttil r\u00e1\u00f0a at taka, \u00e1\u00f0r h\u00fas \u00feetta brenni yfir oss. V\u00e9r skulumr\u00edfa setstokka \u00f3r h\u00fasinu ok f\u00e6ra fram \u00e1 \u00feilit, sv\u00e1at undan gangi.\" Konungr skipa\u00f0i til \u00fe\u00e1 menn, ersterkastir v\u00e1ru, ok l\u00e9t taka Ellu konung upp \u00ed \u00f6llumkl\u00e6\u00f0um ok bera sv\u00e1 \u00fat ok ba\u00f0 menn bera hann tils\u00e6ngr sinnar -- \"ok gefa at \u00fev\u00ed beztan gaum, er konunginnvar\u00f0ar, \u00fev\u00ed at \u00fear liggr vi\u00f0 s\u00e6md v\u00e1r.\" Ok er\u00feeir k\u00f3mu \u00fat, s\u00e1 \u00feeir, at \u00fear var komit fj\u00f6lmenni mikit,t\u00f3kst \u00fear \u00feegar in snarpasta orrosta. Ok er Ella konungrer \u00fat kominn, kallar hann ok bi\u00f0r menn eigiberjast lengr. S\u00ed\u00f0an segir hann Hr\u00f3lfi konungi sv\u00e1 semfarit haf\u00f0i ok kva\u00f0 \u00feetta at sumu leyti s\u00edn r\u00e1\u00f0 verit hafaok ba\u00f0 Hr\u00f3lf konung fyrirgefa s\u00e9r \u00feetta tilt\u00e6ki, enkva\u00f0 \u00fe\u00e1 skyldu drepa, er \u00feetta r\u00f3g h\u00f6f\u00f0u kveykt. Hr\u00f3lfrkonungr kva\u00f0 \u00fe\u00e1 ekki fyrir \u00feetta drepa skyldu. Var\u00f0hann vi\u00f0 \u00feetta st\u00f3rliga vins\u00e6ll af Englands m\u00f6nnum.T\u00f3ku konungar n\u00fa at halda uppteknum h\u00e6tti um s\u00ednavin\u00e1ttu. Veitti Ella konungr Hr\u00f3lfi konungi enn betr\u00fea\u00f0an af en \u00e1\u00f0r, \u00fev\u00ed at n\u00fa \u00fe\u00f3ttist hann \u00feat hafa reynt, athann var engum l\u00edkr at s\u00ednum heilleika. L\u00ed\u00f0r n\u00fa afvetrinn, ok kom sumarit."}}