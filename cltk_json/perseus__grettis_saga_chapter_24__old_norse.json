{"originalTitle": "Grettis_Saga_Chapter_24", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Grettis_Saga_Chapter_24", "text": {"0": "Gunnar var \u00ed b\u00e6num og sat um Gretti n\u00e6r sem f\u00e6ri g\u00e6fi \u00e1    honum.    \u00dea\u00f0 bar til \u00e1 einhverjum degi a\u00f0 Grettir sat \u00ed b\u00fa\u00f0 nokkurri    og drakk \u00fev\u00ed a\u00f0 hann vildi eigi ver\u00f0a fyrir Gunnari. Og er    hann var\u00f0i minnst var hlaupi\u00f0 \u00e1 hur\u00f0ina svo hart a\u00f0 h\u00fan    brotna\u00f0i \u00ed sundur. \u00dear hlupu inn fj\u00f3rir menn alvopna\u00f0ir. Var    \u00fear kominn Gunnar og fylgdarmenn hans. \u00deeir s\u00f3ttu a\u00f0 Gretti.    Hann \u00fereif vopn s\u00edn er h\u00e9ngu uppi yfir honum, opa\u00f0i hann \u00fe\u00e1    upp \u00ed hyrninguna og var\u00f0ist \u00fea\u00f0an. Hann haf\u00f0i fyrir s\u00e9r    skj\u00f6ldinn en hj\u00f3 me\u00f0 saxinu. S\u00f3ttist \u00feeim eigi flj\u00f3tt. Kom    hann \u00e1 h\u00f6ggi einn fylgdarmann Gunnars. \u00deurfti s\u00e1 eigi fleiri.    R\u00fdmdi Grettir \u00fe\u00e1 fram \u00e1 g\u00f3lfi\u00f0. Hrukku \u00feeir \u00fe\u00e1 utar eftir    b\u00fa\u00f0inni. F\u00e9ll \u00fe\u00e1 annar ma\u00f0ur af Gunnari. \u00de\u00e1 vildi Gunnar    undan leita og hans f\u00f6runautar. Komst s\u00e1 til dyranna og drap    f\u00f3tunum \u00ed \u00fer\u00f6skuldinn og l\u00e1 fallinn og komst seint upp.    Gunnar haf\u00f0i fyrir s\u00e9r skj\u00f6ldinn og opa\u00f0i Gretti undan en    hann s\u00f3tti a\u00f0 me\u00f0 kappi og hlj\u00f3p upp \u00ed \u00feverpallinn vi\u00f0    dyrnar. Bar \u00fe\u00e1 hendur Gunnars \u00far dyrunum inn og svo    skj\u00f6ldinn. Grettir hj\u00f3 \u00fe\u00e1 ni\u00f0ur \u00ed milli Gunnars og    skjaldarins og af honum b\u00e1\u00f0ar hendurnar \u00ed \u00falfli\u00f0num. F\u00e9ll    hann \u00e1 bak aftur \u00fat \u00far dyrunum. Grettir hj\u00f3 hann banah\u00f6gg og    \u00fev\u00ed komst s\u00e1 \u00e1 f\u00e6tur er honum haf\u00f0i fylgt og f\u00f3r \u00feegar \u00e1 fund    jarls og sag\u00f0i honum \u00feessi t\u00ed\u00f0indi.    Sveinn jarl var\u00f0 \u00e1kaflega rei\u00f0ur vi\u00f0 \u00feessa s\u00f6gu og stefndi    \u00feegar \u00feing \u00ed b\u00e6num. En er \u00feeir \u00deorfinnur og \u00deorsteinn    dr\u00f3mundur vissu \u00feetta heimtu \u00feeir a\u00f0 s\u00e9r tengdamenn s\u00edna og    vini og fj\u00f6lmenntu mj\u00f6g til \u00feingsins. Jarl var allstyggur og    m\u00e1tti l\u00edtt or\u00f0um vi\u00f0 hann koma.    \u00deorfinnur gekk fyrst fyrir jarl og m\u00e6lti: \"\u00dev\u00ed er eg h\u00e9r    kominn a\u00f0 eg vil bj\u00f3\u00f0a y\u00f0ur s\u00e1tt og s\u00e6mdir fyrir v\u00edg \u00feessi er    Grettir hefir vegi\u00f0. Skulu\u00f0 \u00fe\u00e9r einir skera og skapa ef    ma\u00f0urinn hefir gri\u00f0.\"    Jarl svarar rei\u00f0ur mj\u00f6g: \"Seint lei\u00f0ist \u00fe\u00e9r a\u00f0 bi\u00f0ja gri\u00f0a    til handa Gretti en grunar mig a\u00f0 \u00fe\u00fa hafir \u00fear eigi gott a\u00f0    s\u00f6k. Hefir hann n\u00fa drepi\u00f0 \u00ferj\u00e1 br\u00e6\u00f0ur hvern \u00e1 f\u00e6tur \u00f6\u00f0rum.    Voru \u00feeir svo hraustir menn \u00ed s\u00e9r a\u00f0 enginn \u00feeirra vildi \u00ed    sj\u00f3\u00f0 bera annan. N\u00fa tj\u00e1ir \u00fe\u00e9r \u00deorfinnur eigi a\u00f0 bi\u00f0ja fyrir    Gretti \u00fev\u00ed a\u00f0 eg vil eigi lei\u00f0a svo inn rangindi \u00ed landi\u00f0 a\u00f0    taka b\u00e6tur fyrir sl\u00edk \u00f3h\u00e6fuverk.\"    \u00de\u00e1 gekk fram Bersi Sk\u00e1ld-Torfuson, ba\u00f0 jarl taka s\u00e6ttum \"vil    eg,\" sag\u00f0i hann, \"\u00fear til bi\u00f0ja og bj\u00f3\u00f0a mitt g\u00f3ss \u00fev\u00ed    Grettir er ma\u00f0ur st\u00f3r\u00e6tta\u00f0ur og g\u00f3\u00f0ur vin minn. Megi\u00f0 \u00fe\u00e9r sj\u00e1    herra a\u00f0 betra er a\u00f0 gefa einum manni gri\u00f0 og hafa \u00ed m\u00f3ti    margra manna \u00fe\u00f6kk en r\u00e1\u00f0a einn f\u00e9sektum, heldur en brj\u00f3tast \u00ed    m\u00f3ti s\u00e6md sinni og h\u00e6tta hvort \u00fe\u00e9r n\u00e1i\u00f0 manninum e\u00f0a eigi.\"    Jarl svarar: \"Vel fer \u00fe\u00e9r Bersi \u00feetta og s\u00fdnir \u00fe\u00fa \u00fea\u00f0 jafnan    a\u00f0 \u00fe\u00fa ert g\u00f3\u00f0ur drengur en \u00fe\u00f3 nenni eg eigi a\u00f0 brj\u00f3ta svo    landsl\u00f6gin a\u00f0 gefa \u00feeim gri\u00f0 sem \u00f3l\u00edfismenn eru.\"    \u00de\u00e1 gekk fram \u00deorsteinn dr\u00f3mundur og kvaddi jarl og bau\u00f0 bo\u00f0    fyrir Gretti og f\u00f3r \u00fear um m\u00f6rgum f\u00f6grum or\u00f0um. Jarlinn    spur\u00f0i hva\u00f0 honum gengi til a\u00f0 bj\u00f3\u00f0a bo\u00f0 fyrir \u00feenna mann.    \u00deorsteinn sag\u00f0i a\u00f0 \u00feeir voru br\u00e6\u00f0ur.    Jarl kva\u00f0st \u00fea\u00f0 eigi vita\u00f0 hafa \"en drengskapur er \u00fe\u00e9r \u00ed \u00fe\u00f3    a\u00f0 vildir hj\u00e1lpa honum. En fyrir \u00fev\u00ed a\u00f0 v\u00e9r h\u00f6fum \u00e6tla\u00f0 eigi    h\u00e9r f\u00e9b\u00e6tur fyrir \u00feessi m\u00e1l \u00fe\u00e1 munum v\u00e9r h\u00e9r alla jafnd\u00fdra um    gera. Skulum v\u00e9r hafa l\u00edf Grettis, hva\u00f0 er kostar, \u00feegar v\u00e9r    komumst vi\u00f0.\"    Hlj\u00f3p jarl \u00fe\u00e1 upp og vildi ekki \u00e1 l\u00edta um s\u00e6ttirnar \u00feeirra    \u00deorfinns og gengu \u00fe\u00e1 heim \u00ed gar\u00f0 \u00deorsteins og bjuggust \u00fear    um. En er jarl s\u00e1 \u00feetta l\u00e9t hann vopnast alla hir\u00f0 s\u00edna,    gengu s\u00ed\u00f0an me\u00f0 fylktu li\u00f0i \u00feanga\u00f0. Og \u00e1\u00f0ur li\u00f0i\u00f0 kom a\u00f0    skipu\u00f0ust \u00feeir til varnar fyrir gar\u00f0shli\u00f0inu. St\u00f3\u00f0u \u00feeir    fremstir \u00deorfinnur og \u00deorsteinn og Grettir og \u00fe\u00e1 Bersi. Haf\u00f0i    hver \u00feeirra mikla sveit manna.    Jarl ba\u00f0 \u00fe\u00e1 selja fram Gretti og halda sig eigi \u00ed \u00f3f\u00e6ru. \u00deeir    bu\u00f0u \u00f6ll hin s\u00f6mu bo\u00f0 sem fyrr. Jarl vildi \u00fea\u00f0 ekki heyra.    \u00deeir \u00deorfinnur og \u00deorsteinn kv\u00e1\u00f0u jarl skyldu meira fyrir    ver\u00f0a a\u00f0 n\u00e1 l\u00edfi Grettis \"\u00fev\u00ed eitt skal yfir oss og mun \u00fea\u00f0    \u00fe\u00e1 m\u00e6lt a\u00f0 \u00fe\u00e9r vinni\u00f0 miki\u00f0 til eins manns l\u00edfs ef v\u00e9r erum    allir vi\u00f0 velli lag\u00f0ir.\"    Jarl kva\u00f0 \u00f6ngan \u00feeirra spara skyldu. Var \u00fe\u00e1 vi\u00f0 sj\u00e1lfu b\u00fai\u00f0    a\u00f0 \u00feeir mundu berjast. \u00de\u00e1 gengu a\u00f0 jarli margir g\u00f3\u00f0gjarnir    menn og b\u00e1\u00f0u a\u00f0 hann h\u00e9ldi eigi til svo mikils vandr\u00e6\u00f0is,    s\u00f6g\u00f0u a\u00f0 \u00feeir mundu miki\u00f0 afr\u00e1\u00f0 gjalda \u00e1\u00f0ur \u00feeir v\u00e6ru    drepnir. Jarl fann a\u00f0 \u00feetta var heilr\u00e6\u00f0i. L\u00e9t hann \u00fe\u00e1 heldur    sefast. S\u00ed\u00f0an var dregin saman s\u00e6ttin. Voru \u00feeir \u00deorfinnur og    \u00deorsteinn \u00feess f\u00fasir \u00feegar Grettir n\u00e6\u00f0i gri\u00f0um.    Jarl m\u00e6lti: \"\u00dea\u00f0 skulu\u00f0 \u00fe\u00e9r vita,\" sag\u00f0i hann, \"\u00fe\u00f3 a\u00f0 eg geri    h\u00e9r miki\u00f0 mi\u00f0lunarm\u00e1l um v\u00edg \u00feessi a\u00f0 eg kalla \u00feetta \u00f6ngva    s\u00e6tt en eigi nenni eg a\u00f0 berjast vi\u00f0 menn m\u00edna \u00fe\u00f3 a\u00f0 eg sj\u00e1i    a\u00f0 \u00fe\u00e9r meti\u00f0 mig l\u00edtils \u00ed \u00feessu m\u00e1li.\"    \u00de\u00e1 m\u00e6lti \u00deorfinnur: \"\u00deetta er y\u00f0ur meiri s\u00e6md herra \u00fev\u00ed a\u00f0    \u00fe\u00e9r skulu\u00f0 einir r\u00e1\u00f0a f\u00e9gj\u00f6ldum.\"    Jarl sag\u00f0i \u00fe\u00e1 a\u00f0 Grettir skyldi fara \u00ed fri\u00f0i fyrir honum \u00fat    til \u00cdslands \u00feegar skip ganga ef \u00feeim l\u00edka\u00f0i \u00fe\u00e1 vel. \u00deeir    kv\u00e1\u00f0ust \u00fea\u00f0 \u00feiggja mundu. Luku \u00feeir jarli f\u00e9 svo honum gast    a\u00f0 og skildu me\u00f0 \u00f6ngum k\u00e6rleikum. F\u00f3r Grettir me\u00f0 \u00deorfinni.    Skildust \u00feeir \u00deorsteinn br\u00f3\u00f0ir hans me\u00f0 vin\u00e1ttu. Var\u00f0    \u00deorfinnur fr\u00e6gur af fylgd \u00feeirri er haf\u00f0i veitt Gretti, vi\u00f0    sl\u00edkt ofurefli sem hann \u00e1tti a\u00f0 eiga. Engi af \u00feeim m\u00f6nnum    komst \u00ed k\u00e6rleika vi\u00f0 jarl \u00fea\u00f0an fr\u00e1, \u00feeirra er Gretti haf\u00f0i    li\u00f0 veitt, nema Bersi einn.    Svo kva\u00f0 Grettir:Var \u00deorfinnr\u00deundar sessialdar alinnoss til hj\u00e1lpar\u00fe\u00e1 er mig v\u00edf\u00ed valskorumlukt og l\u00e6stl\u00edfs um kvaddi.Var st\u00f3rskipstallgo\u00f0s banaRau\u00f0ahafsog Regins sk\u00e1lier B\u00fdleistsbr\u00f3\u00f0urd\u00f3tturmanna mestm\u00e9r varna\u00f0i.    Og enn \u00feessa:\u00de\u00f3tti \u00fe\u00e1\u00feengils m\u00f6nnumekki d\u00e6ltoss a\u00f0 str\u00ed\u00f0aer hl\u00e9bar\u00f0rhl\u00edfar eldibrag\u00f0a borgbrenna vildi.    Grettir f\u00f3r me\u00f0 \u00deorfinni nor\u00f0ur aftur og er me\u00f0 honum \u00fear er    hann kom honum \u00ed skip me\u00f0 kaupm\u00f6nnum \u00feeim a\u00f0 \u00e6tlu\u00f0u til    \u00cdslands og gaf honum m\u00f6rg g\u00f3\u00f0 \u00feing \u00ed kl\u00e6\u00f0um og s\u00f6\u00f0ul steindan    og bitul me\u00f0. Skildu \u00feeir me\u00f0 vin\u00e1ttu. Ba\u00f0 \u00deorfinnur hann s\u00edn    vitja ef hann k\u00e6mi aftur til Noregs."}}