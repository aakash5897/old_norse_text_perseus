{"originalTitle": "Grettis_Saga_Chapter_3", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Grettis_Saga_Chapter_3", "text": {"0": "\u00de\u00e1 voru fyrir vestan haf margir \u00e1g\u00e6tir menn \u00feeir sem fl\u00fai\u00f0    h\u00f6f\u00f0u \u00f3\u00f0ul s\u00edn \u00far Noregi fyrir Haraldi konungi \u00fev\u00ed a\u00f0 hann    ger\u00f0i alla \u00fatl\u00e6ga, \u00fe\u00e1 sem \u00ed m\u00f3ti honum h\u00f6f\u00f0u barist, og t\u00f3k    undir sig eignir \u00feeirra.    \u00de\u00e1 er \u00d6nundur var gr\u00f3inn s\u00e1ra sinna f\u00f3ru \u00feeir fr\u00e6ndur t\u00edu \u00ed    m\u00f3ts vi\u00f0 Geirmund heljarskinn, \u00fev\u00ed a\u00f0 hann var \u00fe\u00e1 fr\u00e6gastur    af v\u00edkingum fyrir vestan haf, og spur\u00f0u hvort hann vildi ekki    leita aftur til r\u00edkis \u00feess er hann \u00e1tti \u00e1 H\u00f6r\u00f0alandi og bu\u00f0u    honum fylgd s\u00edna. \u00de\u00f3ttust \u00feeir eiga eftir eignum s\u00ednum a\u00f0 sj\u00e1    \u00fev\u00ed a\u00f0 \u00d6nundur var st\u00f3r\u00e6tta\u00f0ur og r\u00edkur. Geirmundur kva\u00f0 \u00fe\u00e1    or\u00f0inn svo mikinn styrk Haralds konungs a\u00f0 honum \u00fe\u00f3tti \u00fea\u00f0    l\u00edtil von a\u00f0 \u00feeir fengju \u00fear s\u00e6mdir me\u00f0 herna\u00f0i a\u00f0 menn fengu    \u00fe\u00e1 \u00f3sigur er a\u00f0 var dreginn allur landsl\u00fd\u00f0ur, og kve\u00f0st eigi    nenna a\u00f0 gerast konungs\u00fer\u00e6ll og bi\u00f0ja \u00feess er hann \u00e1tti \u00e1\u00f0ur    sj\u00e1lfur, kve\u00f0st heldur mundu leita s\u00e9r annarra forr\u00e1\u00f0a. Var    hann \u00fe\u00e1 og af \u00e6skuskei\u00f0i. F\u00f3ru \u00feeir \u00d6nundur aftur til    Su\u00f0ureyja og hittu \u00fear marga vini s\u00edna.    \u00d3feigur h\u00e9t ma\u00f0ur og var kalla\u00f0ur grettir. Hann var son    Einars \u00d6lvissonar barnakarls. Hann var br\u00f3\u00f0ir \u00d3leifs brei\u00f0s,    f\u00f6\u00f0ur \u00deorm\u00f3\u00f0ar skafta. Stein\u00f3lfur var og sonur \u00d6lvis    barnakarls, fa\u00f0ir Unu er \u00e1tti \u00deorbj\u00f6rn laxakarl. Steinm\u00f3\u00f0ur    var enn son \u00d6lvis barnakarls, fa\u00f0ir Konals, f\u00f6\u00f0ur \u00c1lfd\u00edsar    hinnar barreysku. Son Konals var Steinm\u00f3\u00f0ur, fa\u00f0ir Halld\u00f3ru    er \u00e1tti Eil\u00edfur son Ketils hins einhenda. \u00d3feigur grettir    \u00e1tti \u00c1sn\u00fdju Vestarsd\u00f3ttur H\u00e6ngssonar. \u00c1smundur skegglaus og    \u00c1sbj\u00f6rn voru synir \u00d3feigs grettis en d\u00e6tur hans voru \u00fe\u00e6r    Ald\u00eds, \u00c6sa og \u00c1sv\u00f6r.    \u00d3feigur haf\u00f0i stokki\u00f0 um haf vestur fyrir \u00f3fri\u00f0i Haralds    konungs svo og \u00deorm\u00f3\u00f0ur skafti fr\u00e6ndi hans og h\u00f6f\u00f0u me\u00f0 s\u00e9r    skuldali\u00f0 sitt. \u00deeir herju\u00f0u v\u00ed\u00f0a fyrir vestan haf.    \u00der\u00e1ndur og \u00d6nundur tr\u00e9f\u00f3tur \u00e6tlu\u00f0u til \u00cdrlands vestur \u00e1 fund    Eyvindar austmanns, br\u00f3\u00f0ur \u00der\u00e1ndar. Hann haf\u00f0i landv\u00f6rn fyrir    \u00cdrlandi. M\u00f3\u00f0ir Eyvindar var Hl\u00edf, d\u00f3ttir Hr\u00f3lfs Ingjaldssonar    Fr\u00f3\u00f0asonar konungs, en m\u00f3\u00f0ir \u00der\u00e1ndar var Helga d\u00f3ttir \u00d6nd\u00f3tts    kr\u00e1ku.    Bj\u00f6rn var fa\u00f0ir \u00der\u00e1ndar og Eyvindar, son Hr\u00f3lfs fr\u00e1 \u00c1m. Hann    st\u00f6kk \u00far Gautlandi fyrir \u00fea\u00f0 a\u00f0 hann brenndi inni Sigfast,    m\u00e1g S\u00f6lva konungs. S\u00ed\u00f0an haf\u00f0i hann fari\u00f0 til Noregs um    sumari\u00f0 og var me\u00f0 Gr\u00edmi hersi um veturinn, syni Kolbjarnar    sneypis. Hann vildi myr\u00f0a Bj\u00f6rn til fj\u00e1r. \u00dea\u00f0an f\u00f3r Bj\u00f6rn til    \u00d6nd\u00f3tts kr\u00e1ku er bj\u00f3 \u00ed Hvinisfir\u00f0i \u00e1 \u00d6g\u00f0um. Hann t\u00f3k vel vi\u00f0    Birni og var hann me\u00f0 honum \u00e1 vetrum en herja\u00f0i \u00e1 sumrum \u00fear    til er Hl\u00edf kona hans l\u00e9st. Eftir \u00fea\u00f0 gifti \u00d6nd\u00f3ttur Helgu    d\u00f3ttur s\u00edna Birni og l\u00e9t Bj\u00f6rn \u00fe\u00e1 enn af herf\u00f6rum.    Eyvindur haf\u00f0i \u00fe\u00e1 teki\u00f0 vi\u00f0 herskipum f\u00f6\u00f0ur s\u00edns og var n\u00fa    or\u00f0inn h\u00f6f\u00f0ingi mikill fyrir vestan haf. Hann \u00e1tti Raf\u00f6rtu    d\u00f3ttur Kjarvals \u00cdrakonungs.    En er \u00feeir \u00der\u00e1ndur og \u00d6nundur komu \u00ed Su\u00f0ureyjar fundu \u00feeir \u00fe\u00e1    \u00d3feig gretti og \u00deorm\u00f3\u00f0 skafta og ger\u00f0ist me\u00f0 \u00feeim vin\u00e1tta    mikil \u00fev\u00ed a\u00f0 hver \u00fe\u00f3ttist annan \u00far helju heimtan hafa, \u00feann    er eftir haf\u00f0i veri\u00f0 \u00ed Noregi me\u00f0an \u00f3fri\u00f0ur var sem mestur.    \u00d6nundur var hlj\u00f3\u00f0ur mj\u00f6g. Og er \u00der\u00e1ndur fann \u00fea\u00f0 spur\u00f0i hann    eftir hva\u00f0 honum bj\u00f3 \u00ed skapi.    \u00d6nundur svara\u00f0i og kva\u00f0 v\u00edsu:Glatt erat m\u00e9r s\u00ed\u00f0 m\u00e6ttum,mart hremmir til snemma,oss st\u00f3\u00f0 geigr af g\u00fdgigaldrs, \u00e9l\u00ferumu, skjaldar.Hykk a\u00f0 \u00feegnum \u00feykki,\u00fea\u00f0 er mest, koma flestum,oss til yndis missueinhl\u00edtt, til m\u00edn l\u00edti\u00f0.    \u00der\u00e1ndur kva\u00f0 hann \u00fear mundu \u00feykja r\u00f6skvan mann sem hann v\u00e6ri    \"er \u00fe\u00e9r s\u00e1 til a\u00f0 sta\u00f0festa r\u00e1\u00f0 \u00feitt og kv\u00e6nast. Skal eg og    leggja or\u00f0 m\u00edn til og li\u00f0sinni ef eg veit hvar \u00fe\u00fa hefir hug    \u00e1.\"    \u00d6nundur kva\u00f0 honum drengilega fara en kva\u00f0 kvonf\u00f6ngin horft    hafa v\u00e6nna \u00feau er sl\u00e6gur s\u00e9 til.    \u00der\u00e1ndur svarar: \"\u00d3feigur \u00e1 d\u00f3ttur er \u00c6sa heitir. Megum vi\u00f0    \u00fear til leita ef \u00fe\u00fa vilt.\"    \u00d6nundur l\u00e9st \u00fea\u00f0 og vilja.    S\u00ed\u00f0an t\u00f6lu\u00f0u \u00feeir \u00feetta vi\u00f0 \u00d3feig. Hann svarar vel og kve\u00f0st    vita a\u00f0 ma\u00f0ur var st\u00f3r\u00e6tta\u00f0ur og r\u00edkur a\u00f0 lausaf\u00e9 \"en jar\u00f0ir    hans legg eg \u00f3d\u00fdrt. \u00deykir m\u00e9r hann og eigi heill til ganga en    d\u00f3ttir m\u00edn er barn a\u00f0 aldri.\"    \u00der\u00e1ndur kva\u00f0 \u00d6nund r\u00f6skvara en marga \u00fe\u00e1 er heilf\u00e6ttir v\u00e6ru.    Og me\u00f0 li\u00f0veislu \u00der\u00e1ndar var \u00feessu keypt og skyldi \u00d3feigur    gefa d\u00f3ttur sinni heiman lausaf\u00e9 \u00fev\u00ed a\u00f0 jar\u00f0ir \u00fe\u00e6r sem \u00ed    Noregi voru vildu hvorigir f\u00e9 kaupa.    Litlu s\u00ed\u00f0ar f\u00e9kk \u00der\u00e1ndur d\u00f3ttur \u00deorm\u00f3\u00f0ar skafta. Skyldu \u00fe\u00e6r    sitja \u00ed festum \u00ferj\u00e1 vetur. S\u00ed\u00f0an f\u00f3ru \u00feeir \u00ed herna\u00f0 \u00e1 sumrum    en voru \u00ed Barreyjum \u00e1 vetrum."}}