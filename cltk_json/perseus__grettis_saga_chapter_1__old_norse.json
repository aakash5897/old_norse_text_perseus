{"originalTitle": "Grettis_Saga_Chapter_1", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Grettis_Saga_Chapter_1", "text": {"0": "\u00d6nundur h\u00e9t ma\u00f0ur. Hann var \u00d3feigsson burluf\u00f3ts \u00cdvarssonar    beytils. \u00d6nundur var br\u00f3\u00f0ir Gu\u00f0bjargar, m\u00f3\u00f0ur Gu\u00f0brands k\u00falu,    f\u00f6\u00f0ur \u00c1stu, m\u00f3\u00f0ur \u00d3lafs konungs hins helga. \u00d6nundur var    upplenskur a\u00f0 m\u00f3\u00f0ur\u00e6tt en f\u00f6\u00f0urkyn hans var mest um Rogaland    og H\u00f6r\u00f0aland.    \u00d6nundur var v\u00edkingur mikill og herja\u00f0i vestur um haf. Me\u00f0    honum var \u00ed herna\u00f0i B\u00e1lki Bl\u00e6ngsson af S\u00f3tanesi og Ormur hinn    au\u00f0gi. Hallvar\u00f0ur h\u00e9t hinn \u00feri\u00f0ji f\u00e9lagi \u00feeirra. \u00deeir h\u00f6f\u00f0u    fimm skip og \u00f6ll vel skipu\u00f0. \u00deeir herju\u00f0u um Su\u00f0ureyjar og er    \u00feeir komu \u00ed Barreyjar var \u00fear fyrir konungur s\u00e1 er Kjarvalur    h\u00e9t. Hann haf\u00f0i og fimm skip. \u00deeir l\u00f6g\u00f0u til bardaga vi\u00f0 hann    og var\u00f0 \u00fear h\u00f6r\u00f0 hr\u00ed\u00f0. Voru \u00d6nundar menn hinir \u00e1k\u00f6fustu. F\u00e9ll    margt af hvorumtveggjum en svo lauk a\u00f0 konungur fl\u00fd\u00f0i    einskipa. T\u00f3ku menn \u00d6nundar \u00fear b\u00e6\u00f0i skip og f\u00e9 miki\u00f0 og s\u00e1tu    \u00fear veturinn. \u00derj\u00fa sumur herju\u00f0u \u00feeir um \u00cdrland og Skotland.    S\u00ed\u00f0an f\u00f3ru \u00feeir til Noregs."}}