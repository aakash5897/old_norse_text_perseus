{"originalTitle": "Egils_Saga_Einhenda_Ok_\u00c1smundar_Berserkjabana_Chapter_10", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Egils_Saga_Einhenda_Ok_\u00c1smundar_Berserkjabana_Chapter_10", "text": {"0": "\u00deat var eitt sinn, at Egill f\u00f3r at leita geita sinna.Hann fann einn k\u00f6tt \u00ed sk\u00f3ginum. Egill gat n\u00e1t kettinum okhaf\u00f0i heim me\u00f0 s\u00e9r. Kom hann n\u00fa seint heimum kveldit. \u00de\u00e1 var fallinn f\u00f6lski \u00e1 eldinn. J\u00f6tunninnspur\u00f0i, hv\u00ed hann hef\u00f0i sv\u00e1 seint heim komit, en Egillsag\u00f0ist eigi vera l\u00e9tt b\u00fainn til gangsins, en kva\u00f0 geitrnarv\u00ed\u00f0a r\u00e1sa. \"Mik undrar,\" sag\u00f0i j\u00f6tunninn, \"at \u00fe\u00fafinnr \u00feat, sem \u00fe\u00fa leitar at, \u00ed myrkrinu.\" \"\u00dev\u00ed valdagullaugu m\u00edn,\" sag\u00f0i Egill. \"\u00c1ttu \u00f6nnur augu en \u00feau,sem ek hefi s\u00e9t?\" sag\u00f0i j\u00f6tunninn. \"\u00c1 ek v\u00edst,\" sag\u00f0iEgill. \"S\u00fdn m\u00e9r,\" sag\u00f0i j\u00f6tunninn, \"gersimar \u00feessar.\"\"R\u00e6ntu mik \u00feeim \u00fe\u00e1 eigi,\" sag\u00f0i Egill. \"M\u00e9r mun eigigagn at \u00feeim,\" sag\u00f0i j\u00f6tunninn. \"Engum gagnast \u00feau,\"sag\u00f0i Egill, \"nema ek b\u00fai um.\"S\u00ed\u00f0an fletti Egill upp stakkinum. S\u00e1 j\u00f6tunninn \u00fe\u00e1\u00ed glyrnur kettinum innar yfir eldinn, ok var sem stj\u00f6rnurskini. \"\u00deetta eru fagrir gripir,\" sag\u00f0i j\u00f6tunninn,\"e\u00f0a viltu selja m\u00e9r augun?\" \"\u00de\u00e1 er ek verr birgreptir,\" segir Egill, \"en ef \u00fe\u00fa vilt gefa m\u00e9r frelsi okleysa af m\u00e9r fj\u00f6trana, \u00fe\u00e1 mun ek selja \u00fe\u00e9r augun.\"\"Muntu koma \u00feeim sv\u00e1 til lags,\" sag\u00f0i j\u00f6tunninn, \"atm\u00e9r ver\u00f0i gagn at?\" \"Vi\u00f0 \u00feat mun ek leita,\" sag\u00f0iEgill, \"en sinas\u00e1rt mun \u00fe\u00e9r \u00feykkja,\" sag\u00f0i Egill, \"at\u00feola atger\u00f0irnar, \u00fev\u00ed at spretta ver\u00f0r til h\u00e1tt hv\u00f6rmunumok b\u00faa \u00fear um, sem \u00feau skulu liggja. Skaltu\u00feau \u00e1vallt burt taka, \u00fe\u00e1 er l\u00fdsir, ok eigi inn setja, fyrren dimmt er, ok mun ek binda \u00feik h\u00e9r vi\u00f0 s\u00faluna.\"\"\u00de\u00e1 muntu drepa mik,\" sag\u00f0i j\u00f6tunninn, \"ok er \u00featn\u00ed\u00f0ingsverk.\" \"\u00deat skal ek eigi gera,\" sag\u00f0i Egill. \u00deessukaupa \u00feeir. Tekr j\u00f6tunninn n\u00fa af honum hespurnar.\"N\u00fa hefir \u00fe\u00fa vel gert,\" sag\u00f0i Egill, \"enda vil ek n\u00fa\u00fev\u00ed heita \u00fe\u00e9r, at ek skal \u00fe\u00e9r \u00fej\u00f3na, me\u00f0an \u00fe\u00fa lifir.\"S\u00ed\u00f0an bindr Egill j\u00f6tuninn ok t\u00f3k einn tv\u00edanga\u00f0anflein ok rekr \u00ed b\u00e6\u00f0i augun \u00e1 j\u00f6tninum, sv\u00e1 at \u00feauliggja \u00fat \u00e1 kinnarbeinunum. Vi\u00f0 \u00feat var\u00f0 j\u00f6tninumsv\u00e1 illt, at hann br\u00e1 sv\u00e1 hart vi\u00f0, at hann sleit af s\u00e9r\u00f6ll b\u00f6ndin ok f\u00e1lma\u00f0i til Egils ok reif af honum allayfirh\u00f6fnina. \"N\u00fa ertu g\u00e6fulauss,\" sag\u00f0i Egill, \"\u00fear fellugullaugun ofan \u00ed eldinn, ok n\u00fdtr \u00feeira n\u00fa hv\u00e1rrgi okkar.\"\"Illa hefir \u00fe\u00fa mik d\u00e1rat,\" sag\u00f0i j\u00f6tunninn. \"Skaltuh\u00e9r n\u00fa inni svelta ok aldri \u00fat komast.\" Hlj\u00f3p j\u00f6tunninn\u00fe\u00e1 \u00ed dyrnar ok l\u00e6tr \u00fe\u00e6r aptr sterkliga. \u00deykkist Egilln\u00fa illa staddr. Er hann n\u00fa sv\u00e1 fj\u00f3rar n\u00e6tr \u00ed hellinum,at hann f\u00e6r engan mat, \u00fev\u00ed at j\u00f6tunninn geymir athellinum. \u00deat ver\u00f0r n\u00fa hans r\u00e1\u00f0, at hann drepr innst\u00e6rsta hafrinn ok fl\u00e6r af honum belg ok ferr \u00ed sj\u00e1lfrok saumar at s\u00e9r sem \u00fer\u00f6ngvast.Inn fj\u00f3r\u00f0a morgin rekr hann hafrana til dyranna.J\u00f6tunninn haf\u00f0i sperrt \u00feumalfingrinum upp undirbergit, ok t\u00f3k \u00fe\u00e1 inn minnsti ofan \u00e1 \u00feresk\u00f6ldinn, ok\u00e1ttu hafrarnir at renna \u00ed greipr honum, ok hlamma\u00f0imj\u00f6k vi\u00f0 \u00e1 hellisg\u00f3lfinu. J\u00f6tunninn m\u00e6lti: \"Vind veitn\u00fa \u00e1, at brakar \u00ed klaufum \u00e1 kjappa m\u00ednum.\" Rennan\u00fa hafrarnir \u00fat milli handa honum. Egill f\u00f3r seinast,ok heyr\u00f0i ekki klaufagang hans. \"H\u00e6gt hokrar \u00fe\u00fa n\u00fa,Hornskeggi,\" sag\u00f0i j\u00f6tunninn, \"ok heldr \u00feykkr umb\u00f3guna.\" T\u00f3k hann \u00fe\u00e1 \u00ed lag\u00f0ana tveim h\u00f6ndum, enEgill br\u00e1 vi\u00f0 sv\u00e1 hart, at rifna\u00f0i hafrstakan, ok var\u00f0hann lauss. \"Nauztu n\u00fa \u00feess, at ek var blindr,\" sag\u00f0ij\u00f6tunninn, \"ok er \u00feat illa, at vit skulum sv\u00e1 skilja, at\u00fe\u00fa hafir \u00feess engar menjar, sv\u00e1 lengi sem \u00fe\u00fa hefir m\u00e9r\u00fej\u00f3nat, ok \u00feigg h\u00e9r n\u00fa gullhring.\" \u00deat var mikil gersemi.Agli s\u00fdndist fagr hringrinn ok seilist \u00ed m\u00f3ti. Ener j\u00f6tunninn fann, at hann t\u00f3k \u00ed hringinn, \u00fe\u00e1 kipptihann at s\u00e9r ok hj\u00f3 til Egils ok af honum eyrat it h\u00e6gra.Naut Egill \u00feess, at j\u00f6tunninn var blindr. Egill hj\u00f3 afj\u00f6tninum h\u00f6ndina h\u00e6gri ok n\u00e1\u00f0i hringnum. \"N\u00fa skalek halda or\u00f0 m\u00edn,\" sag\u00f0i Egill, \"ok drepa \u00feik ekki.Skaltu lifa vi\u00f0 harmkv\u00e6li, ok s\u00e9 s\u00e1 \u00feinn dagr verstr,er s\u00ed\u00f0ast kemr yfir \u00feik.\"Skildi \u00fear me\u00f0 \u00feeim, ok f\u00f3r Egill \u00ed burtu. L\u00e1 hann\u00fati \u00e1 sk\u00f3gum. En er hann kom fram \u00f3r sk\u00f3ginum, v\u00e1rufyrir honum v\u00edkingaskip nokkur. H\u00e9t s\u00e1 Borgarr, erfyrir \u00feeim r\u00e9\u00f0. Egill gekk \u00ed li\u00f0 me\u00f0 \u00feeim ok reyndistinn vaskasti ma\u00f0r. V\u00e1ru \u00feeir \u00ed herna\u00f0i um sumarit.\u00deeir b\u00f6r\u00f0ust \u00ed Sv\u00edaskerjum vi\u00f0 berserk \u00feann, erGlamma\u00f0r h\u00e9t. Hann \u00e1tti kj\u00f6rv\u00e1pn, einn bryn\u00fevara,ok m\u00e1tti kj\u00f3sa mann fyrir, \u00feegar hann vissi nafn hans.En \u00feegar \u00ed \u00f6ndver\u00f0um bardaganum hlj\u00f3p Glamma\u00f0r\u00e1 skip til Borgars ok lag\u00f0i bryn\u00fevaranum \u00ed gegnumhann. Egill var n\u00e6r staddr ok haf\u00f0i brotit spj\u00f3t sittaf skapti. Hann reiddi upp spj\u00f3tskaptsbrotit ok rak vi\u00f0eyra Glamma\u00f0i, sv\u00e1 at hann fauk \u00fatbyr\u00f0is, ok s\u00f6kkGlamma\u00f0r ok bryn\u00fevarinn, ok kom hv\u00e1rki upp s\u00ed\u00f0an.V\u00edkingar g\u00e1fust n\u00fa upp. Gera \u00feeir n\u00fa Egil h\u00f6f\u00f0ingjasinn, ok valdi hann af \u00feeim t\u00f3lf menn ok tuttugu.Herja\u00f0i Egill n\u00fa \u00ed Austrveg, ok bar margt til t\u00ed\u00f0enda\u00ed hans herna\u00f0i."}}