{"originalTitle": "Grettis_Saga_Chapter_82", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Grettis_Saga_Chapter_82", "text": {"0": "N\u00fa er fr\u00e1 \u00fev\u00ed a\u00f0 segja a\u00f0 Grettir var svo sj\u00fakur a\u00f0 hann    m\u00e1tti eigi \u00e1 f\u00e6tur standa. Sat Illugi yfir honum en Glaumur    skyldi halda v\u00f6r\u00f0. Hann haf\u00f0i \u00fe\u00e1 enn m\u00f6rg or\u00f0 \u00ed m\u00f3ti og kva\u00f0    \u00feeim svo \u00feykja sem falla mundi fj\u00f6r \u00far \u00feeim \u00fe\u00f3 a\u00f0 ekki b\u00e6ri    til. N\u00fa f\u00f3r hann \u00fat \u00far sk\u00e1lanum og allnau\u00f0igur.    Og er hann kom til stiganna m\u00e6ltist hann vi\u00f0 einn saman og    sag\u00f0i n\u00fa a\u00f0 hann skyldi eigi upp draga stigann. T\u00f3k hann n\u00fa    a\u00f0 syfja mj\u00f6g og lag\u00f0ist ni\u00f0ur og svaf allan daginn og allt    \u00fear til er \u00deorbj\u00f6rn kom til eyjarinnar. \u00deeir s\u00e1u n\u00fa a\u00f0    stiginn var ekki upp dreginn.    \u00de\u00e1 m\u00e6lti \u00deorbj\u00f6rn: \"Brug\u00f0i\u00f0 er n\u00fa lagi,\" segir hann, \"\u00far \u00fev\u00ed    sem vant er a\u00f0 \u00f6ngvir eru menn \u00e1 gangi enda stendur stiginn    \u00feeirra. M\u00e1 vera a\u00f0 fleira beri til t\u00ed\u00f0inda \u00ed fer\u00f0 vorri en    v\u00e9r hug\u00f0um fyrir \u00f6ndver\u00f0u. N\u00fa skulum v\u00e9r fl\u00fdta oss til    sk\u00e1lans og l\u00e1tum n\u00fa eigi \u00e1r\u00e6\u00f0isskort ver\u00f0a. Vitum \u00fea\u00f0 fyrir    v\u00edst ef \u00feeir eru heilir a\u00f0 v\u00e9r munum \u00feurfa a\u00f0 hver dugi sem    best.\"    S\u00ed\u00f0an gengu \u00feeir upp \u00e1 eyna og litu\u00f0ust um og s\u00e1u hvar ma\u00f0ur    l\u00e1 skammt fr\u00e1 uppg\u00f6ngunni og hraut fast.    \u00deorbj\u00f6rn kenndi Glaum og gekk a\u00f0 honum og rak sver\u00f0shj\u00f6ltin    vi\u00f0 eyra honum og ba\u00f0 mannf\u00fdluna vaka \"og sannlega er s\u00e1 eigi    vel staddur er l\u00edf sitt \u00e1 undir \u00fe\u00ednum tr\u00fana\u00f0i.\"    Glaumur sest upp og m\u00e6lti: \"N\u00fa \u00e6tla \u00feeir a\u00f0 l\u00e1ta sem vant er.    E\u00f0a \u00feykir ykkur of miki\u00f0 frelsi mitt \u00fe\u00f3 a\u00f0 eg liggi h\u00e9r \u00ed    kuldanum?\"    \u00d6ngull m\u00e6lti: \"Ertu vitlaus er \u00fe\u00fa skynjar ekki a\u00f0 \u00f3vinir    y\u00f0rir eru komnir og munu drepa y\u00f0ur alla.\"    \u00de\u00e1 m\u00e6lti Glaumur ekki en \u00e6pti upp sem hann m\u00e1tti er hann    kenndi mennina.    \"Ger\u00f0u anna\u00f0hvort,\" segir hann \u00d6ngull, \"a\u00f0 \u00fe\u00fa \u00feegir \u00ed sta\u00f0 og    seg oss fr\u00e1 h\u00edb\u00fdlum y\u00f0rum ella drep eg \u00feig.\"    \u00de\u00e1 \u00feag\u00f0i Glaumur sem honum v\u00e6ri \u00ed vatn drepi\u00f0.    \u00deorbj\u00f6rn m\u00e6lti: \"Eru \u00feeir a\u00f0 sk\u00e1la br\u00e6\u00f0ur e\u00f0a \u00fev\u00ed eru \u00feeir    ekki \u00e1 ferli?\"    \"Eigi er \u00fea\u00f0 hi\u00f0 h\u00e6gra,\" segir Glaumur, \"\u00fev\u00ed a\u00f0 Grettir er    sj\u00fakur og kominn a\u00f0 bana en Illugi situr yfir honum.\"    \u00d6ngull spur\u00f0i a\u00f0 heilsufari hans og hva\u00f0 til hef\u00f0i bori\u00f0. En    s\u00ed\u00f0an sag\u00f0i Glaumur hversu til haf\u00f0i bori\u00f0 um skeinu Grettis.    \u00de\u00e1 hl\u00f3 \u00d6ngull og m\u00e6lti: \"Satt er hi\u00f0 fornkve\u00f0na, a\u00f0    langvinirnir rj\u00fafast s\u00edst, og hitt anna\u00f0, illt er a\u00f0 eiga    \u00fer\u00e6l a\u00f0 einkavin, \u00fear sem \u00fe\u00fa ert Glaumur og hefir \u00fe\u00fa    skemmilega sviki\u00f0 \u00feinn l\u00e1nardrottin \u00fe\u00f3 a\u00f0 hann v\u00e6ri eigi    g\u00f3\u00f0ur.\"    Margir l\u00f6g\u00f0u illt til hans fyrir s\u00edna \u00f3dygg\u00f0 og l\u00f6mdu hann    n\u00e1lega til b\u00f3tleysis og l\u00e9tu hann \u00fear liggja. En \u00feeir gengu    heim til sk\u00e1lans og komu vi\u00f0 hur\u00f0ina stundar fast.    \u00de\u00e1 m\u00e6lti Illugi: \"Kn\u00fdr H\u00f6smagi hur\u00f0 br\u00f3\u00f0ir,\" segir hann.    \"Og kn\u00fdr heldur fast,\" sag\u00f0i Grettir, \"og \u00f3\u00feyrmilega\" og \u00ed    \u00fev\u00ed brast sundur hur\u00f0in.    \u00de\u00e1 hlj\u00f3p Illugi til vopna og var\u00f0i dyrnar svo a\u00f0 \u00feeir n\u00e1\u00f0u    eigi inng\u00f6ngu. S\u00f3ttust \u00feeir \u00fe\u00e1 lengi og komu \u00feeir engu vi\u00f0    nema spj\u00f3tal\u00f6gum og hj\u00f3 Illugi \u00f6ll \u00feau af skafti. Og er \u00feeir    s\u00e1u a\u00f0 \u00feeir g\u00e1tu ekki a\u00f0 gert hlaupa \u00feeir upp \u00e1 sk\u00e1lann og    rufu. \u00de\u00e1 f\u00e6r\u00f0ist Grettir \u00e1 f\u00e6tur og \u00fereif spj\u00f3t og lag\u00f0i \u00fat \u00e1    milli vi\u00f0a. \u00dear var\u00f0 fyrir K\u00e1r heimama\u00f0ur Halld\u00f3rs fr\u00e1 Hofi    og st\u00f3\u00f0 \u00feegar \u00ed gegnum hann.    \u00d6ngull m\u00e6lti og ba\u00f0 \u00fe\u00e1 fara varlega og geyma s\u00edn vel \"\u00fev\u00ed a\u00f0    v\u00e9r megum sigra \u00fe\u00e1 ef v\u00e9r geymum r\u00e1\u00f0s a\u00f0.\"    Rufu \u00feeir n\u00fa um \u00e1sendana og treystu s\u00ed\u00f0an \u00e1 \u00e1sinn \u00fear til er    hann brast \u00ed sundur. Grettir m\u00e1tti eigi af knj\u00e1num r\u00edsa.    Greip hann \u00fe\u00e1 saxi\u00f0 K\u00e1rsnaut. \u00cd \u00fev\u00ed hlupu \u00feeir ofan \u00ed t\u00f3ftina    og var\u00f0 n\u00fa h\u00f6r\u00f0 svipan me\u00f0 \u00feeim. Grettir hj\u00f3 me\u00f0 saxinu til    V\u00edkars fylgdarmanns Hjalta \u00de\u00f3r\u00f0arsonar og kom \u00e1 \u00f6xlina    vinstri \u00ed \u00fev\u00ed er hann hlj\u00f3p \u00ed t\u00f3ftina og snei\u00f0 um \u00feverar    her\u00f0arnar og ni\u00f0ur hina h\u00e6gri s\u00ed\u00f0una og t\u00f3k \u00fear sundur \u00fevert    manninn og steyptist b\u00fakurinn ofan \u00e1 Gretti \u00ed tvo hluti. Gat    hann \u00fe\u00e1 ei upp r\u00e9tt saxi\u00f0 svo skj\u00f3tt sem hann vildi. Og \u00ed \u00fev\u00ed    lag\u00f0i \u00deorbj\u00f6rn \u00f6ngull \u00ed milli her\u00f0a Gretti og var \u00fea\u00f0 miki\u00f0    s\u00e1r.    \u00de\u00e1 m\u00e6lti Grettir: \"Ber er hver \u00e1 bakinu nema s\u00e9r br\u00f3\u00f0ur    eigi.\"    Illugi kasta\u00f0i skildi \u00fe\u00e1 yfir hann og var\u00f0i hann svo Gretti    r\u00f6sklega a\u00f0 allir menn \u00e1g\u00e6ttu v\u00f6rn hans.    Grettir m\u00e6lti \u00fe\u00e1 til \u00d6nguls: \"Hver v\u00edsa\u00f0i y\u00f0ur lei\u00f0 \u00ed eyna?\"    \u00d6ngull m\u00e6lti: \"Kristur v\u00edsa\u00f0i oss lei\u00f0.\"    \"En eg get,\" sag\u00f0i Grettir, \"a\u00f0 hin arma kerlingin f\u00f3stra \u00fe\u00edn    hafi v\u00edsa\u00f0 \u00fe\u00e9r \u00fev\u00ed a\u00f0 hennar r\u00e1\u00f0um muntu treyst hafa.\"    \"Fyrir eitt skal n\u00fa y\u00f0ur koma,\" sag\u00f0i \u00d6ngull, \"hverjum sem    v\u00e9r h\u00f6fum treyst.\"    \u00deeir s\u00f3ttu a\u00f0 fast en Illugi var\u00f0i \u00fe\u00e1 b\u00e1\u00f0a alldrenglega. En    Grettir var me\u00f0 \u00f6llu \u00f3v\u00edgur b\u00e6\u00f0i af s\u00e1rum og sj\u00fakleika. \u00de\u00e1    ba\u00f0 \u00d6ngull a\u00f0 \u00feeir skyldu bera skj\u00f6ldu a\u00f0 Illuga \"\u00fev\u00ed a\u00f0 eg    hefi \u00f6ngvan fundi\u00f0 hans l\u00edka, eigi eldra mann.\"    \u00deeir ger\u00f0u n\u00fa svo og \u00fer\u00f6ngdu a\u00f0 honum me\u00f0 vi\u00f0um og vopnum svo    a\u00f0 hann kom \u00f6ngri v\u00f6rn vi\u00f0. G\u00e1tu \u00feeir \u00fe\u00e1 handteki\u00f0 hann og    h\u00e9ldu honum. Hann haf\u00f0i flestum veitt nokkura \u00e1verka \u00feeim sem    \u00ed ats\u00f3kninni voru en drepi\u00f0 \u00ferj\u00e1 fylgdarmenn \u00d6nguls.    Eftir \u00fea\u00f0 gengu \u00feeir a\u00f0 Gretti. Var hann \u00fe\u00e1 fallinn \u00e1fram.    Var\u00f0 \u00fe\u00e1 engi v\u00f6rn af honum \u00fev\u00ed a\u00f0 hann var \u00e1\u00f0ur kominn a\u00f0    bana af f\u00f3tars\u00e1rinu. Var l\u00e6ri\u00f0 allt grafi\u00f0 upp a\u00f0 sm\u00e1\u00fe\u00f6rmum.    Veittu \u00feeir honum \u00fe\u00e1 m\u00f6rg s\u00e1r svo a\u00f0 l\u00edtt e\u00f0a ekki bl\u00e6ddi. En    er \u00feeir hug\u00f0u a\u00f0 hann mundi dau\u00f0ur \u00fereif \u00d6ngull til saxins og    kva\u00f0 hann n\u00f3gu lengi hafa bori\u00f0 \u00fea\u00f0. En Grettir haf\u00f0i fast    hneppt fingur a\u00f0 me\u00f0alkaflanum og var\u00f0 ekki laust. F\u00f3ru \u00feeir    \u00fe\u00e1 til margir og g\u00e1tu ekki a\u00f0 gert. \u00c1tta t\u00f3ku \u00feeir til \u00e1\u00f0ur    en lauk og fengu eigi a\u00f0 gert a\u00f0 heldur.    \u00de\u00e1 m\u00e6lti \u00d6ngull: \"\u00dev\u00ed skulum v\u00e9r reka sparm\u00e6li\u00f0 vi\u00f0    sk\u00f3garmanninn? Og leggi\u00f0 ni\u00f0ur h\u00f6ndina vi\u00f0 stokkinum.\"    Og er \u00fea\u00f0 var gert hjuggu \u00feeir af honum h\u00f6ndina \u00ed \u00falfli\u00f0num.    \u00de\u00e1 r\u00e9ttust fingurnir og losnu\u00f0u af me\u00f0alkaflanum. \u00de\u00e1 t\u00f3k    \u00d6ngull saxi\u00f0 tveim h\u00f6ndum og hj\u00f3 \u00ed h\u00f6fu\u00f0 Gretti. Var\u00f0 \u00fea\u00f0    allmiki\u00f0 h\u00f6gg svo a\u00f0 saxi\u00f0 st\u00f3\u00f0st ei og brotna\u00f0i skar\u00f0 \u00ed    mi\u00f0ri egginni. Og er \u00feeir s\u00e1u \u00fea\u00f0 spur\u00f0u \u00feeir \u00fev\u00ed a\u00f0 hann    spillti svo g\u00f3\u00f0um grip.    \u00d6ngull svarar: \"\u00de\u00e1 er au\u00f0kenndara ef a\u00f0 ver\u00f0ur spurt.\"    \u00deeir s\u00f6g\u00f0u \u00feessa eigi \u00feurfa \u00fear sem ma\u00f0urinn var dau\u00f0ur \u00e1\u00f0ur.    \"A\u00f0 skal \u00fe\u00f3 meira gera,\" segir \u00d6ngull.    Hj\u00f3 hann \u00fe\u00e1 \u00e1 h\u00e1ls Gretti tv\u00f6 h\u00f6gg e\u00f0a \u00ferj\u00fa \u00e1\u00f0ur af t\u00e6ki    h\u00f6fu\u00f0i\u00f0.    \"N\u00fa veit eg v\u00edst a\u00f0 Grettir er dau\u00f0ur,\" sag\u00f0i \u00d6ngull.    L\u00e9t Grettir \u00feann veg l\u00edf sitt, hinn vaskasti ma\u00f0ur er veri\u00f0    hefir \u00e1 \u00cdslandi, vetri f\u00e1tt \u00ed h\u00e1lffimmtugum er hann var    veginn. En \u00fe\u00e1 var hann fj\u00f3rt\u00e1n vetra er hann v\u00f3 Skeggja, hi\u00f0    fyrsta v\u00edg, og \u00fe\u00e1 gekk honum allt til vegs og frama til \u00feess    er hann \u00e1tti vi\u00f0 Gl\u00e1m \u00fer\u00e6l og var hann \u00fe\u00e1 tuttugu vetra. En    er hann f\u00e9ll \u00ed \u00fatleg\u00f0 var hann h\u00e1lf\u00fer\u00edtugur. En \u00ed sekt var    hann vel n\u00edtj\u00e1n vetur og kom oft \u00ed st\u00f3rar mannraunir og h\u00e9lt    \u00e1vallt vel tr\u00fa s\u00edna \u00far \u00fev\u00ed sem r\u00e1\u00f0a var. S\u00e1 hann flest fyrir    \u00fe\u00f3 a\u00f0 hann g\u00e6ti eigi a\u00f0 gert.    \"H\u00e9r h\u00f6fum v\u00e9r mikinn garp a\u00f0 velli lagt,\" sag\u00f0i \u00deorbj\u00f6rn.    \"Skulum v\u00e9r n\u00fa hafa h\u00f6fu\u00f0i\u00f0 me\u00f0 oss til lands \u00fev\u00ed a\u00f0 eg vil    eigi missa \u00feess fj\u00e1r sem lagt hefir veri\u00f0 til h\u00f6fu\u00f0s honum.    Mega \u00feeir \u00fe\u00e1 ekki dyljast vi\u00f0 a\u00f0 eg hefi drepi\u00f0 Gretti.\"    \u00deeir b\u00e1\u00f0u hann r\u00e1\u00f0a og l\u00e9tu s\u00e9r \u00fe\u00f3 f\u00e1tt um finnast \u00fev\u00ed a\u00f0    \u00f6llum \u00fe\u00f3tti \u00f3pr\u00fa\u00f0lega a\u00f0 unni\u00f0.    \u00de\u00e1 m\u00e6lti \u00d6ngull vi\u00f0 Illuga: \"Mikill ska\u00f0i er \u00fea\u00f0 um svo    r\u00f6skvan mann sem \u00fe\u00fa ert er \u00feig hefir hent s\u00fa \u00f3viska a\u00f0 r\u00e1\u00f0ast    til illvirkja me\u00f0 \u00fatleg\u00f0armanni \u00feessum og ver\u00f0a fyrir \u00fea\u00f0    dr\u00e6pur og \u00f3gildur.\"    Illugi svarar: \"Svo fremi veistu \u00fea\u00f0 sem \u00fati er al\u00feingi \u00ed    sumar hverjir \u00fatl\u00e6gir ver\u00f0a. En ei muntu n\u00e9 kerling f\u00f3stra    \u00fe\u00edn d\u00e6ma \u00feessi m\u00e1l \u00fev\u00ed a\u00f0 galdrar ykkrir og forneskja hafa    drepi\u00f0 Gretti \u00fe\u00f3 a\u00f0 \u00fe\u00e9r b\u00e6ru\u00f0 j\u00e1rn \u00e1 hann dau\u00f0vona og ger\u00f0u\u00f0    svo miki\u00f0 n\u00ed\u00f0ingsverk ofan \u00e1 ford\u00e6\u00f0uskap.\"    \u00de\u00e1 sag\u00f0i \u00d6ngull: \"R\u00f6sklega segir \u00fe\u00fa en eigi mun svo vera. Vil    eg s\u00fdna \u00fea\u00f0 a\u00f0 m\u00e9r s\u00fdnist mannska\u00f0i \u00ed \u00fe\u00e9r og mun eg gefa \u00fe\u00e9r    l\u00edf ef \u00fe\u00fa vilt vinna oss tr\u00fana\u00f0arei\u00f0 a\u00f0 hefna \u00f6ngum \u00feeim er \u00ed    \u00feessari fer\u00f0 hafa veri\u00f0.\"    Illugi m\u00e6lti: \"\u00dea\u00f0 \u00fe\u00e6tti m\u00e9r umtalsm\u00e1l ef Grettir hef\u00f0i m\u00e1tt    verja sig og hef\u00f0u\u00f0 \u00fe\u00e9r unni\u00f0 hann me\u00f0 drengskap og    har\u00f0fengi. En n\u00fa er \u00feess engi von a\u00f0 eg muni \u00fea\u00f0 til l\u00edfs m\u00e9r    vinna a\u00f0 vera sl\u00edkur \u00f3drengur sem \u00fe\u00fa. Er \u00fea\u00f0 skj\u00f3tt af a\u00f0    segja a\u00f0 enginn skal y\u00f0ur \u00f3\u00fearfari en eg ef eg lifi \u00fev\u00ed a\u00f0    seint mun fyrnast m\u00e9r hversu \u00fe\u00e9r hafi\u00f0 unni\u00f0 \u00e1 Gretti. K\u00fds eg    miklu heldur a\u00f0 deyja.\"    \u00de\u00e1 \u00e1tti \u00deorbj\u00f6rn tal vi\u00f0 f\u00f6runauta s\u00edna hvort \u00feeir skyldu    l\u00e1ta Illuga lifa e\u00f0a eigi. \u00deeir kv\u00e1\u00f0u hann r\u00e1\u00f0a skyldu    a\u00f0ger\u00f0um \u00fev\u00ed a\u00f0 hann haf\u00f0i r\u00e1\u00f0i\u00f0 fer\u00f0inni. \u00d6ngull kva\u00f0st eigi    kunna a\u00f0 eiga \u00feenna mann yfir h\u00f6f\u00f0i s\u00e9r er \u00f6ngu vildi heita    \u00feeim.    Og er Illugi vissi a\u00f0 \u00feeir \u00e6tlu\u00f0u a\u00f0 h\u00f6ggva hann \u00fe\u00e1 hl\u00f3 hann    og m\u00e6lti svo: \"N\u00fa r\u00e9\u00f0u\u00f0 \u00fe\u00e9r \u00fea\u00f0 af er m\u00e9r var n\u00e6r skapi.\"    Leiddu \u00feeir hann \u00fe\u00e1 er l\u00fdsti austur \u00e1 eyna og hjuggu hann \u00fe\u00e1    og lofu\u00f0u allir hans hreysti og \u00fe\u00f3tti hann \u00f6llum \u00f3l\u00edkur s\u00ednum    jafn\u00f6ldrum. \u00deeir dysju\u00f0u \u00fe\u00e1 br\u00e6\u00f0ur b\u00e1\u00f0a \u00fear \u00ed eyjunni en t\u00f3ku    s\u00ed\u00f0an h\u00f6fu\u00f0 Grettis og b\u00e1ru me\u00f0 s\u00e9r og allt \u00fea\u00f0 sem \u00fear var    f\u00e9m\u00e6tt \u00ed vopnum og kl\u00e6\u00f0um. Saxi\u00f0 g\u00f3\u00f0a l\u00e9t \u00d6ngull ekki \u00ed    skipti koma og bar \u00fea\u00f0 lengi s\u00ed\u00f0an.    \u00deeir h\u00f6f\u00f0u Glaum me\u00f0 s\u00e9r og bar hann sig allilla. Ve\u00f0ur f\u00e9ll    \u00feegar um n\u00f3ttina. Reru \u00feeir til lands um morguninn. F\u00f3r    \u00d6ngull \u00fear \u00e1 land sem honum \u00fe\u00f3tt gegnast en sendi \u00fat skipi\u00f0    til Bjarnar.    Og er \u00feeir komu mj\u00f6g inn til \u00d3slands \u00fe\u00e1 t\u00f3k Glaumur svo illa    a\u00f0 bera sig a\u00f0 \u00feeir nenntu eigi a\u00f0 fara me\u00f0 hann lengra og    dr\u00e1pu hann \u00fear og gr\u00e9t hann h\u00e1st\u00f6fum \u00e1\u00f0ur en hann var    h\u00f6ggvinn.    \u00d6ngull f\u00f3r heim \u00ed Vi\u00f0v\u00edk og \u00fe\u00f3ttist vel hafa fram gengi\u00f0 \u00ed    \u00feessari fer\u00f0. H\u00f6fu\u00f0 Grettis l\u00f6g\u00f0u \u00feeir \u00ed salt \u00ed \u00fatih\u00fasi \u00fev\u00ed    er Grettisb\u00far var kalla\u00f0 \u00fear \u00ed Vi\u00f0v\u00edk. L\u00e1 \u00fea\u00f0 \u00fear um    veturinn. \u00d6ngull var \u00f3\u00feokka\u00f0ur mj\u00f6g af \u00feessum verkum \u00feegar a\u00f0    menn vissu a\u00f0 Grettir haf\u00f0i me\u00f0 gerningum unninn veri\u00f0.    Sat \u00d6ngull kyrrt fram yfir j\u00f3l. \u00de\u00e1 rei\u00f0 hann m\u00f3ts vi\u00f0 \u00de\u00f3ri \u00ed    Gar\u00f0i og sag\u00f0i honum af v\u00edgum \u00feessum og \u00fea\u00f0 me\u00f0 a\u00f0 hann    \u00fe\u00f3ttist eiga f\u00e9 \u00fea\u00f0 er lagt var til h\u00f6fu\u00f0s Gretti.    \u00de\u00f3rir sag\u00f0i a\u00f0 hann mundi eigi dylja \u00feess a\u00f0 hann hef\u00f0i olla\u00f0    sektum Grettis \"hefi eg og oft fengi\u00f0 hart af honum en ekki    vildi eg \u00fea\u00f0 til l\u00edfs hans vinna a\u00f0 gera mig a\u00f0 \u00f3d\u00e1\u00f0amanni    e\u00f0a ford\u00e6\u00f0u sem \u00fe\u00fa hefir gert. Mun eg s\u00ed\u00f0ur leggja \u00fe\u00e9r f\u00e9 a\u00f0    m\u00e9r s\u00fdnist \u00fe\u00fa \u00f3l\u00edfisma\u00f0ur vera fyrir galdur og fj\u00f6lkynngi.\"    \u00d6ngull svarar: \"Meir \u00e6tla eg a\u00f0 \u00fe\u00e9r komi til f\u00e9festi og    vesalmennska en a\u00f0 \u00fe\u00fa hir\u00f0ir me\u00f0 hverju a\u00f0 Grettir v\u00e6ri    unninn.\"    \u00de\u00f3rir sag\u00f0i a\u00f0 skj\u00f3tur v\u00e6ri vegur me\u00f0 \u00feeim a\u00f0 \u00feeir skyldu    b\u00ed\u00f0a al\u00feingis og hafa \u00fea\u00f0 er l\u00f6gmanni s\u00fdndist r\u00e9ttast. Skildu    \u00feeir me\u00f0 \u00fev\u00ed a\u00f0 \u00fear st\u00f3\u00f0 \u00e1 illu einu me\u00f0 \u00de\u00f3ri og \u00deorbirni    \u00f6ngli."}}