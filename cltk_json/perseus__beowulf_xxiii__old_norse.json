{"originalTitle": "Beowulf_Xxiii", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Xxiii", "text": {"0": "XXIIIGeseah \u00f0\u0101 on searwum  sige\u0113adig bil,ealdsweord eotenisc  ecgum \u00fe\u0233htig,wigena weor\u00f0mynd;  \u00fe\u00e6t [w\u00e6s] w\u01e3pna cyst ----b\u016bton hit w\u00e6s m\u0101re  \u00f0onne \u01e3nig mon \u014d\u00f0ert\u014d beadul\u0101ce  \u00e6tberan meahte,g\u014dd ond geatol\u012bc,  g\u012bganta geweorc.H\u0113 gef\u0113ng \u00fe\u0101 fetelhilt,  freca Scyldingahr\u0113oh ond heorogrim,  hrlngm\u01e3l gebr\u00e6gdaldres orw\u0113na,  yrringa sl\u014dh,\u00fe\u00e6t hire wi\u00f0 halse  heard gr\u0101pode,b\u0101nhringas br\u00e6c;  bil eal \u00f0urhw\u014ddf\u01e3gne fl\u01e3schoman;  h\u0113o on flet gecrong,sweord w\u00e6s sw\u0101tig,  secg weorce gefeh.L\u012bxte se l\u0113oma,  l\u0113oht inne st\u014dd,efne sw\u0101 of hefene  h\u0101dre sc\u012bne\u00f0rodores candel  H\u0113 \u00e6fter recede wl\u0101t;hwearf \u00fe\u0101 be wealle,  w\u01e3pen hafenadeheard be hiltum  Higel\u0101ces \u00f0egnyrre ond anr\u01e3d,--  n\u00e6s s\u0113o ecg fracodhildetince,  ac h\u0113 hra\u00fee woldeGrendle forgyldan  g\u016b\u00f0r\u01e3sa fela\u00f0\u0101ra \u00fee h\u0113 geworhte  t\u014d West-Denumoftor micle  \u00f0onne on \u01e3nne s\u012b\u00f0,\u00feonne h\u0113 Hr\u014d\u00f0g\u0101res  heor\u00f0gen\u0113atassl\u014dh on sweofote,  sl\u01e3pende fr\u01e3tfolces Denigea  f\u0233ft\u0233ne men,ond \u014d\u00f0er swylc  \u016bt offerede,l\u0101\u00f0licu l\u0101c.  H\u0113 him \u00fe\u00e6s l\u0113an forgeald,r\u0113\u00fee cempa,  t\u014d \u00f0\u00e6s \u00fee h\u0113 on r\u00e6ste geseahg\u016b\u00f0w\u0113rigne  Grendel licgan,aldorl\u0113asne,  sw\u0101 him \u01e3r gesc\u014ddhild \u00e6t Heorote.  Hr\u0101 w\u012bde sprong,sy\u00fe\u00f0an h\u0113 \u00e6fter d\u0113a\u00f0e  drepe \u00fer\u014dwade,heorosweng heardne,  ond hine \u00fe\u0101 h\u0113afde becearf.S\u014dna \u00fe\u00e6t ges\u0101won  snottre ceorlas,\u00fe\u0101 \u00f0e mid Hr\u014d\u00f0g\u0101re  on holm wliton,\u00fe\u00e6t w\u00e6s \u0233\u00f0geblond  eal gemenged,brim bl\u014dde f\u0101h.  Blondenfeaxe,gomele ymb g\u014ddne  ongeador spr\u01e3con,\u00fe\u00e6t hig \u00fe\u00e6s \u00e6\u00f0elinges  eft ne w\u0113ndon,\u00fe\u00e6t h\u0113 sigehr\u0113\u00f0ig  s\u0113cean c\u014dmem\u01e3rne \u00fe\u0113oden;  \u00fe\u0101 \u00f0\u00e6s monige gewear\u00fe,\u00fe\u00e6t hine s\u0113o brimwylf  \u0101broten h\u00e6fde.\u00d0\u0101 c\u014dm n\u014dn d\u00e6ges.  N\u00e6s ofg\u0113afonhwate Scyldingas;  gew\u0101t him h\u0101m \u00feonongoldwine gumena.  Gistas s\u0113tanm\u014ddes s\u0113oce  ond on mere staredon;w\u012bston ond ne w\u0113ndon,  \u00fe\u00e6t h\u012be heora winedrihtenselfne ges\u0101won.----  \u00fe\u0101 \u00fe\u00e6t sweord ongan\u00e6fter hea\u00feosw\u0101te  hildegicelum,w\u012bgbil wanian;  \u00fe\u00e6t w\u00e6s wundra sum,\u00fe\u00e6t hit eal gemealt  \u012bse gel\u012bcost,\u00f0onne forstes bend  F\u00e6der onl\u01e3te\u00f0,onwinde\u00f0 w\u01e3lr\u0101pas,  s\u0113 geweald hafa\u00f0s\u01e3la ond m\u01e3la;  \u00fe\u00e6t is s\u014c\u00f0 Metod.Ne n\u014dm h\u0113 in \u00fe\u01e3m w\u012bcum,  Weder-G\u0113ata l\u0113od,m\u0101\u00f0m\u01e3hta m\u0101,  \u00fe\u0113h h\u0113 \u00fe\u01e3r monige geseah,b\u016bton \u00feone hafelan  ond \u00fe\u0101 hilt somodsince f\u0101ge;  sweord \u01e3r gemealt,forbarn br\u014ddenm\u01e3l;  w\u00e6s \u00fe\u00e6t bl\u014dd t\u014d \u00fe\u00e6s h\u0101t,\u00e6ttren ellorg\u01e3st,  s\u0113 \u00fe\u01e3r inne swealt.S\u014dna w\u00e6s on sunde  s\u0113 \u00fee \u01e3r \u00e6t s\u00e6cce geb\u0101dw\u012bghryre wr\u0101\u00f0ra,  w\u00e6ter \u016bp \u00feurhd\u0113af;w\u01e3ron \u0233\u00f0geblana  eal gef\u01e3lsod,\u0113acne eardas,  \u00fe\u0101 se ellorg\u0101stofl\u0113t l\u012bfdagas  ond \u00fe\u0101s l\u01e3nan gesceaft.C\u014dm \u00fe\u0101 t\u014d lande  lidmanna helmsw\u012b\u00f0m\u014dd swymman;  s\u01e3l\u0101ce gefeah,m\u00e6genbyr\u00feenne  \u00fe\u0101ra \u00fee h\u0113 him mid h\u00e6fde.\u0112odon him \u00fe\u0101 t\u014dg\u0113anes,  Gode \u00feancodon,\u00f0r\u0233\u00f0l\u012bc \u00feegna h\u0113ap,  \u00fe\u0113odnes gef\u0113gon,\u00fe\u00e6s \u00fee h\u012b hyne gesundne  ges\u0113on m\u014dston.\u00d0\u0101 w\u00e6s of \u00fe\u01e3m hr\u014dran  helm ond byrnelungre \u0101l\u0233sed.  Lagu dr\u016bsade,w\u00e6ter under wolcnum,  w\u00e6ldr\u0113ore f\u0101g.F\u0113rdon for\u00f0 \u00feonon  f\u0113\u00feel\u0101stumferh\u00feum f\u00e6gne,  foldweg m\u01e3ton,c\u00e6u\u00fee str\u01e3te;  cyningbalde menfrom \u00fe\u01e3m holmclife  hafelan b\u01e3ronearfo\u00f0l\u012bce  heora \u01e3ghw\u00e6\u00ferumfelam\u014ddigra;  f\u0113ower scoldonon \u00fe\u01e3m w\u00e6lstenge  weorcum geferiant\u014d \u00fe\u01e3m goldsele  Grendles h\u0113afod,----o\u00fe \u00f0\u00e6t semninga  t\u014d sele c\u014dmonfrome fyrdhwate  f\u0113owert\u0233neG\u0113ata gongan;  gumdryhten midm\u014ddig on gemonge  meodowongas tr\u00e6d.\u00d0\u0101 c\u014dm in gan  ealdor \u00f0egna,d\u01e3dc\u0113ne mon  d\u014dme gewur\u00fead,h\u00e6le hilded\u0113or,  Hr\u014d\u00f0g\u0101r gr\u0113tan.\u00fe\u0101 w\u00e6s be feaxe  on flet borenGrendles h\u0113afod,  \u00fe\u01e3r guman druncon,egesl\u012bc for eorlum  ond \u00fe\u01e3re idese mid,wlites\u0113on wr\u01e3tl\u012bc;  weras on s\u0101won."}}