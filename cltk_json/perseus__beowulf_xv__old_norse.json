{"originalTitle": "Beowulf_Xv", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Xv", "text": {"0": "XV\u00d0\u0101 w\u00e6s h\u0101ten hre\u00fee  Heort innanweardfolmum gefr\u00e6twod;  fela \u00fe\u01e3ra w\u00e6s,wera ond w\u012bfa,  \u00fe\u0113 \u00fe\u00e6t w\u012bnreced,gestsele gyredon.  Goldf\u0101g scinonweb \u00e6fter w\u0101gum,  wundors\u012bona felasecga gehwylcum  \u00fe\u0101ra \u00fee on swylc stara\u00f0.W\u00e6s \u00fe\u00e6t beorhte bold  t\u014dbrocen swi\u00f0eeal inneweard  \u012brenbendum f\u00e6st,heorras t\u014dhlidene;  hr\u014df \u0101na gen\u00e6sealles ansund,  \u00fe\u0113 se \u0101gl\u01e3cafyrend\u01e3dum f\u0101g  on fl\u0113am gewandaldres orw\u0113na.  N\u014d \u00fe\u00e6t \u0233\u00f0e by\u00f0t\u014d befleonne  --fremme s\u0113 \u00fee wille--,ac ges\u0113can sceal  s\u0101wlberendran\u0233de gen\u0233dde,  ni\u00fe\u00f0a bearna,grundb\u016bendra  gearwe st\u014dwe,\u00fe\u01e3r his l\u012bchoma  legerbedde f\u00e6stswefe\u00fe \u00e6fter symle.  \u00fe\u0101 w\u00e6s s\u01e3l ond m\u01e3l,\u00fe\u00e6t t\u014d healle gang  Healfdenes sunu;wolde self cyning  symbel \u00feicgan.Ne gefr\u00e6gen ic \u00fe\u0101 m\u01e3g\u00fee  m\u0101ran weorodeymb hyra sincgyfan  s\u0113l geb\u01e3ran.Bugon \u00fe\u0101 t\u014d bence  bl\u01e3d\u0101gande,fylle gef\u01e3gon,  f\u00e6gere ge\u00fe\u01e3gonmedoful manig;  m\u0101gas \u00fe\u0101rasw\u012b\u00f0hicgende  on sele \u00fe\u0101m h\u0113an,Hr\u014d\u00f0g\u0101r ond Hr\u014d\u00feulf.  Heorot innan w\u00e6sfr\u0113ondum \u0101fylled;  nalles f\u0101censtafas\u00fe\u0113od-Scyldingas  \u00feenden fremedon.--Forgeaf \u00fe\u0101 B\u0113owulfe  bearn Healfdenessegen gyldenne  sigores t\u014d l\u0113ane,hroden hiltcumbor,  helm ond byrnan;m\u01e3re m\u0101\u00f0\u00feumsweord  manige ges\u0101wonbeforan beorn beran.  B\u0113owulf ge\u00feahful on flette;  n\u014d h\u0113 \u00fe\u01e3re feohgyftefor sc[\u0113]oten[d]um  scamigan \u00f0orfte,--ne gefr\u00e6gn ic fr\u0113ondl\u012bcor  f\u0113ower m\u0101dmasgolde gegyrede  gummanna felain ealobence  \u014d\u00f0rum gesellan.Ymb \u00fe\u00e6s helmes hr\u014df  h\u0113afodbeorgew\u012brum bewunden  wala \u016btan h\u0113old,\u00fe\u00e6t him f\u0113la l\u0101f  fr\u0113cne ne meahtesc\u016brheard sce\u00fe\u00f0an,  \u00feonne scyldfrecaong\u0113an gramum  gangan scolde.Heht \u00f0\u0101 eorla hl\u0113o  eahta m\u0113arasf\u01e3tedhl\u0113ore  on flet teon,in under eoderas;  \u00fe\u0101ra \u0101num st\u014ddsadol searwum f\u0101h,  since gewur\u00fead;\u00fe\u00e6t w\u00e6s hildesetl  h\u0113ahcyninges,\u00f0onne sweorda gel\u0101c  sunu Healfdenesefnan wolde,--  n\u01e3fre on \u014dre l\u00e6gw\u012bdc\u016b\u00fees w\u012bg,  \u00f0onne walu f\u0113ollon.Ond \u00f0\u0101 B\u0113owulfe  b\u0113ga gehw\u00e6preseodor Ingwina  onweald g\u0113teah,wicga ond w\u01e3pna;  h\u0113t hine w\u0113l br\u016bcan.Sw\u0101 manl\u012bce  m\u01e3re \u00fe\u0113oden,hordweard h\u00e6le\u00fea  hea\u00feor\u01e3sas gealdm\u0113arum ond m\u0101dmum,  sw\u0101 h\u0233 n\u01e3fre man l\u0177h\u00f0,s\u0113 \u00fee secgan wile  s\u014d\u00f0 \u00e6fter rihte."}}