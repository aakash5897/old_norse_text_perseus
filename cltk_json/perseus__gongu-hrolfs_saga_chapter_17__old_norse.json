{"originalTitle": "G\u00f6ngu-Hr\u00f3lfs_Saga_Chapter_17", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "G\u00f6ngu-Hr\u00f3lfs_Saga_Chapter_17", "text": {"0": "Menelaus er konungr nefndr. Hann r\u00e9\u00f0 fyrir Tattarar\u00edki.Hann var r\u00edkr konungr ok mikill fyrir s\u00e9r. Tattarar\u00edkier eitt kallat mest ok gullau\u00f0gast \u00ed Austrr\u00edki. \u00deareru menn st\u00f3rir ok sterkir ok har\u00f0ir til bardaga. UndirMenelaus konung l\u00e1gu margir konungar ok mikils h\u00e1ttarmenn. Sv\u00e1 er sagt, at milli Gar\u00f0ar\u00edkis ok Tattarar\u00edkisliggr ey ein, er He\u00f0insey heitir. H\u00fan er eitt jarlsr\u00edki. \u00deater fr\u00f3\u00f0ra manna s\u00f6gn, at He\u00f0inn konungr Hjarrandasont\u00e6ki fyrst land vi\u00f0 \u00fe\u00e1 ey, er hann sigldi til Danmerkraf Ind\u00edalandi, ok \u00fea\u00f0an t\u00f3k eyin af honum nafn s\u00ed\u00f0an.Um \u00feessa ey str\u00edddi jafnan Tattarakonungr ok Gar\u00f0akonungr,ok \u00fe\u00f3 l\u00e1 h\u00fan undir Tattarakr\u00fanu. Eirekrkonungr haf\u00f0i herjat um ey \u00feessa, \u00e1\u00f0r hann kom \u00edGar\u00f0ar\u00edki, ok gert \u00fear mikit hervirki. Menelaus konungrhaf\u00f0i sett \u00feann mann yfir eyna, er S\u00f3ti h\u00e9t. Hannvar \u00fear \u00e6tta\u00f0r at m\u00f3\u00f0urkyni, en f\u00f6\u00f0urkyni \u00ed H\u00f3lmgar\u00f0ar\u00edki.S\u00f3ti var \u00fe\u00e1 eigi \u00ed landi, er Eirekr konungrkom \u00fear. Hann var it mesta tr\u00f6llmenni fyrir sakir aflsok vaxtar. Yfirlitr hans var eptir nafni hans. Hannherja\u00f0i v\u00ed\u00f0a ok haf\u00f0i jafnan sigr. S\u00f3ti \u00e1tti f\u00f3stru gamlaok fj\u00f6lkunniga. H\u00fan haf\u00f0i gert honum laug \u00fe\u00e1, erhann bitu eigi j\u00e1rn s\u00ed\u00f0an. Gekk hann \u00fev\u00ed hl\u00edfarlauss\u00ed orrostum. H\u00fan haf\u00f0i ok sagt honum, at \u00e1 \u00feessu haustiv\u00e6ri honum v\u00e6nst til hefnda vi\u00f0 Eirek konung ok n\u00fav\u00e6ri engir kappar hans heima \u00ed landinu. En er S\u00f3tivissi \u00feat, f\u00f3r hann til Menelauss konungs ok fekk mikinnstyrk af honum, helt s\u00ed\u00f0an til Gar\u00f0ar\u00edkis. Hannhaf\u00f0i margar \u00fe\u00fasundir hermanna. S\u00e1 ma\u00f0r var me\u00f0S\u00f3ta, er Nor\u00f0ri h\u00e9t. Hann var mikill ok sterkr ok barjafnan merki hans ok var inn mesti kappi.En er Eirekr konungr fr\u00e9tti, at S\u00f3ti var vi\u00f0 landkominn me\u00f0 mikinn her, l\u00e6tr hann her\u00f6r upp skera\u00e1 alla vega fr\u00e1 s\u00e9r ok bau\u00f0 til s\u00edn koma hverjum, erm\u00e6tti, ok safna\u00f0ist til hans mikit fj\u00f6lmenni. Eirekrkonungr kalla\u00f0i Vilhj\u00e1lm til s\u00edn ok m\u00e6lti: \"N\u00fa hefir\u00fe\u00fa unnit tv\u00e1 hluti, er ek hefi fyrir \u00feik lagt, ok veitek eigi, hv\u00e1rt \u00fe\u00fa hefir \u00feat gert. N\u00fa skaltu vinna inn\u00feri\u00f0ja hlut, sv\u00e1 at ek s\u00e9 n\u00e6r staddr, at drepa S\u00f3ta berserk.Mun ek \u00fe\u00e1 eigi \u00ed m\u00f3ti m\u00e6la, at \u00fe\u00fa eigir systurm\u00edna, ef \u00fe\u00fa vinnr \u00feetta vel af hendi. Skal ek \u00fe\u00e1 haldaallan skildaga vi\u00f0 \u00feik, sem vit h\u00f6fum \u00e1\u00f0r talat.\" Vilhj\u00e1lmrsegir: \"\u00deess er ek b\u00fainn, at ganga \u00ed m\u00f3ti S\u00f3ta.\u00deykki m\u00e9r n\u00fa gott, at \u00fe\u00e9r megi\u00f0 n\u00fa sj\u00e1, hverr afreksma\u00f0rek er. Ok skulu\u00f0 \u00fe\u00e9r velja m\u00e9r \u00f6ll in beztu v\u00e1pnok sterkasta hest, sem \u00fe\u00e9r eigi\u00f0, \u00fev\u00ed at ek mun mj\u00f6kreyna hans, \u00e1\u00f0r \u00feessi orrosta l\u00fdkst.\" Var sv\u00e1 gert semVilhj\u00e1lmr ba\u00f0. Hr\u00f3lfr f\u00f3r me\u00f0 honum ok gekk eptirvanda s\u00ednum. F\u00f3r konungr me\u00f0 herinn, til \u00feess erhann fann S\u00f3ta. V\u00e1ru \u00fear sl\u00e9ttir vellir ok \u00feykkr sk\u00f3gr\u00f6\u00f0rum megin. Bjuggust n\u00fa hv\u00e1rirtveggju til orrostu,ok var \u00fear mikill herr saman kominn. Var \u00fear l\u00fa\u00f0ragangrmikill, ok sigu saman fylkingar, ok \u00e6ptu hv\u00e1rrtveggiher\u00f3p."}}