{"originalTitle": "Hr\u00f3lfs_Saga_Gautrekssonar_Chapter_28", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Gautrekssonar_Chapter_28", "text": {"0": "N\u00fa er \u00fear til m\u00e1ls at taka, er fyrr var fr\u00e1 horfit, at\u00deornbj\u00f6rg drottning sitr \u00ed Sv\u00ed\u00fej\u00f3\u00f0. H\u00fan fr\u00e9ttir ekkitil fer\u00f0a Hr\u00f3lfs konungs. V\u00e1ru n\u00fa li\u00f0nir t\u00f3lf m\u00e1nu\u00f0ir,s\u00ed\u00f0an hann f\u00f3r \u00f3r landi. Er h\u00fan n\u00fa mj\u00f6k hugsj\u00fak um\u00feeira fer\u00f0. \u00deess er vi\u00f0 getit einn dag, at \u00de\u00f3rir j\u00e1rnskj\u00f6ldrsat \u00ed \u00f6ndugi \u00ed h\u00f6llinni eptir vanda ok f\u00e1tt manna \u00ed hj\u00e1honum. Drottning gekk \u00fe\u00e1 \u00ed h\u00f6llina ok haf\u00f0i \u00ed hendihornit \u00feat it g\u00f3\u00f0a. H\u00fan gekk innar fyrir \u00de\u00f3ri ok ba\u00f0hann drekka, kva\u00f0 hann mundu \u00feyrsta mj\u00f6k. \u00de\u00f3rirundra\u00f0i, er hornit var inn borit, \u00fev\u00ed at hann haf\u00f0i ekkis\u00e9t \u00feat, s\u00ed\u00f0an Hr\u00f3lfr konungr f\u00f3r \u00e1 braut. S\u00ed\u00f0an undra\u00f0i\u00de\u00f3rir, er drottning skenkti honum, \u00fev\u00ed at \u00feat haf\u00f0ih\u00fan aldri fyrr gert. En \u00de\u00f3rir haf\u00f0i \u00feat m\u00e6lt, \u00fe\u00e1 erHr\u00f3lfr f\u00f3r af Sv\u00ed\u00fej\u00f3\u00f0, at hann skyldi ver\u00f0a \u00feess mannsbani, er honum seg\u00f0i l\u00e1t Hr\u00f3lfs konungs Gautrekssonar.\u00de\u00f3rir st\u00f3\u00f0 upp \u00ed m\u00f3ti drottningu ok fagna\u00f0ihenni vel ok t\u00f3k vi\u00f0 horninu ok drakk af, ok \u00fe\u00e1 er hannhaf\u00f0i mj\u00f6k sv\u00e1 af drukkit, \u00fe\u00e1 gall \u00ed horninu sv\u00e1 h\u00e1ttsem \u00fe\u00e1 var jafnan vant, er eptir k\u00f3mu mikil t\u00ed\u00f0endi e\u00f0aella v\u00e1ru \u00feau um li\u00f0in. Var \u00feetta fyrir st\u00f3rum orrostumok l\u00edfl\u00e1ti g\u00f6fugra manna. \u00de\u00f3rir j\u00e1rnskj\u00f6ldr kastarhorninu ok leit rei\u00f0uliga til drottningar ok m\u00e6lti:\"Segir \u00fe\u00fa m\u00e9r l\u00edfl\u00e1t Hr\u00f3lfs konungs Gautrekssonar?\"H\u00fan svara\u00f0i: \"Eigi geri ek \u00feat, heldr heyri ek \u00feat, athornit segir \u00fe\u00e9r nokkur t\u00ed\u00f0endi, hv\u00e1rt sem \u00feau eru kominfram e\u00f0a horfir til. Hefir mik sv\u00e1 dreymt, at Hr\u00f3lfrkonungr muni \u00feurfa li\u00f0veizlu, \u00e1\u00f0r \u00feetta sumar s\u00e9 allt\u00e1 brottu.\" \"N\u00fa me\u00f0 \u00fev\u00ed, drottning, at \u00fe\u00fa hefir tj\u00e1tm\u00e9r \u00fe\u00edna hugsan, er \u00fe\u00e9r segir erfi\u00f0liga hugr um Hr\u00f3lfkonung, ok me\u00f0 \u00fev\u00ed ek \u00e1 honum sv\u00e1 mikit gott atlauna sem \u00fe\u00fa veizt, \u00fe\u00e1 skal ek fara brott \u00f3r r\u00edki \u00feessuok eigi aptr koma, fyrr en ek veit, hvat or\u00f0it er afHr\u00f3lfi konungi, hv\u00e1rt konungr er l\u00edfs e\u00f0a dau\u00f0r. M\u00e1ek ok eigi nj\u00f3ta matar n\u00e9 drykkjar, me\u00f0an ek veit eigi,hvat um hann l\u00ed\u00f0r ok ek hefi enga vissu um hans ath\u00e6fi.\"Eptir \u00feetta f\u00e6r hann s\u00e9r eitt l\u00edtit skip ok \u00fear til f\u00e1menn, ferr vi\u00f0 \u00feetta brott af Sv\u00ed\u00fej\u00f3\u00f0u. Ok er hannkemr vi\u00f0 England, var Hr\u00f3lfr konungr \u00fea\u00f0an \u00ed brottuok farinn til \u00cdrlands. \u00de\u00f3rir dvelzt \u00fear ekki ok \u00e6tlar n\u00faat koma til fulltings vi\u00f0 Hr\u00f3lf konung, l\u00e9ttir eigi fyrrsinni fer\u00f0 en hann kemr vi\u00f0 \u00cdrland ok ekki \u00fear innat, sem Hr\u00f3lfr konungr kom. \u00de\u00f3rir talar vi\u00f0 s\u00ednamenn: \"\u00de\u00e9r skulu\u00f0 m\u00edn h\u00e9r b\u00ed\u00f0a, en ek einn gangaupp \u00e1 land. Mun ek ekki \u00e1 kve\u00f0a fyrir y\u00f0r um m\u00ednaaptrkv\u00e1mu. \u00de\u00e9r skulu\u00f0 m\u00edn at engu geta, \u00fe\u00f3tt \u00fe\u00e9r\u00feykkizt nokkut \u00e1r\u00e6\u00f0iligt spyrja til minna fer\u00f0a. M\u00e1vera, at fara nokkuru \u00fev\u00ed fram, at \u00fe\u00e9r megi\u00f0 m\u00edn l\u00edttnj\u00f3ta fr\u00e1 landsm\u00f6nnum. \u00de\u00e9r skulu\u00f0 segjast kaupsveinarok l\u00e1ta l\u00edtit yfir y\u00f0r, \u00fear til ek kem aptr.\" Vi\u00f0 \u00feettagengr \u00de\u00f3rir um n\u00f3tt fr\u00e1 skipi s\u00ednu sv\u00e1 langt \u00e1 landupp, at hann gerir hvergi vi\u00f0 sik vart. Hann stefnir\u00fe\u00e1 til konungs atsetu. Ok er honum \u00feykkir engi v\u00e1n,at nokkurir menn r\u00e1\u00f0i \u00ed um fer\u00f0 hans, tekr hann \u00feattil r\u00e1\u00f0s at drepa ni\u00f0r b\u00e6\u00f0i menn ok f\u00e9. \u00deat hyggjaallir, \u00feeir sem hann sj\u00e1, at \u00feetta muni vera it hraustastatr\u00f6ll komit \u00ed landit, st\u00f6kkr undan hverr, er \u00fev\u00edkemr vi\u00f0, sv\u00e1 at engi uppreist er ger \u00ed m\u00f3ti honum."}}