{"originalTitle": "Hervarar_Saga_Ok_Hei\u00f0reks_Chapter_9", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hervarar_Saga_Ok_Hei\u00f0reks_Chapter_9", "text": {"0": "Eitt sumar sendir Gar\u00f0akonungr Hei\u00f0reki or\u00f0, athann k\u00e6mi austr \u00feangat at \u00feiggja veizlu ok vin\u00e1ttubo\u00f0at honum. Hei\u00f0rekr b\u00fdst n\u00fa me\u00f0 miklu fj\u00f6lmenniok konungssonr me\u00f0 honum ok Sifka. Hei\u00f0rekr komn\u00fa austr \u00ed Gar\u00f0ar\u00edki ok t\u00f3k \u00fear \u00e1g\u00e6ta veizlu. Einn dag\u00feessarar veizlu f\u00f3ru konungar \u00e1 sk\u00f3g ok margt li\u00f0me\u00f0 \u00feeim at beita hundum ok haukum. En er \u00feeirh\u00f6f\u00f0u lausum slegit hundunum, fara s\u00e9r hverir umsk\u00f3ginn. \u00de\u00e1 ur\u00f0u \u00feeir tveir saman f\u00f3strar. \u00de\u00e1 m\u00e6ltiHei\u00f0rekr vi\u00f0 konungsson: \"Hl\u00fd\u00f0 \u00fe\u00fa bo\u00f0i m\u00ednu, f\u00f3stri.H\u00e9r er b\u00e6r skammt \u00ed fr\u00e1. Far\u00f0u \u00feangat ok fel \u00feik ok\u00feigg til hring \u00feenna. Vertu \u00fe\u00e1 heim b\u00fainn, er ek l\u00e6ts\u00e6kja \u00feik.\" Sveinninn kve\u00f0st \u00f3f\u00fass \u00feessarar fer\u00f0ar, enger\u00f0i \u00fe\u00f3 sem konungr beiddi. Hei\u00f0rekr kom heim umkveldit ok var \u00f3k\u00e1tr ok sat skamma stund vi\u00f0 drykkju.En er hann kom \u00ed s\u00e6ng, m\u00e6lti Sifka: \"Hv\u00ed eru \u00fe\u00e9r\u00f3k\u00e1tir, herra, hvat er y\u00f0r, eru \u00fe\u00e9r sj\u00fakir, segi\u00f0 m\u00e9r.\"Konungr segir: \"Vandi er m\u00e9r at segja \u00feetta, \u00fev\u00ed at\u00fear liggr vi\u00f0 l\u00edf mitt, ef eigi er leynt.\" H\u00fan kve\u00f0stleyna mundu ok gerist bl\u00ed\u00f0 vi\u00f0 hann ok f\u00f3r eptir \u00e1stsamliga:\u00de\u00e1 segir hann henni: \"Vit konungssonr v\u00e1rumstaddir tveir hj\u00e1 eik einni. \u00de\u00e1 beiddist f\u00f3stri minneplis, er ofarliga var \u00e1 tr\u00e9nu. S\u00ed\u00f0an br\u00e1 ek Tyrfingi,ok hj\u00f3 ek ofan eplit, ok var \u00feat fyrr gert en ek g\u00e6ttatil, hvat \u00e1 l\u00e1, at manns bani skyldi ver\u00f0a, ef brug\u00f0itv\u00e6ri, en vit tveir til. S\u00ed\u00f0an drap ek sveininn.\" Um daginneptir vi\u00f0 drykkju spyrr drottning Gar\u00f0akonungsSifku, hv\u00ed Hei\u00f0rekr v\u00e6ri sv\u00e1 \u00f3k\u00e1tr. H\u00fan segir: \"\u00c6riter til, hann hefir drepit son konungs ok \u00feinn,\" segirs\u00ed\u00f0an allan atbur\u00f0. Drottning segir: \"\u00deat eru mikil t\u00ed\u00f0endi,ok l\u00e1tum eigi upp komast.\" Gekk \u00fe\u00e1 drottning\u00ed burt \u00feegar \u00f3r h\u00f6llinni me\u00f0 harmi miklum. Konungrfinnr \u00feetta ok kallar Sifku til s\u00edn ok m\u00e6lti: \"Hvatr\u00e6dduzt \u00feit drottning vi\u00f0, er henni fekk sv\u00e1 mikils?\"\"Herra,\" segir h\u00fan, \"mikit er til gert, Hei\u00f0rekr hefirdrepit son ykkarn, ok meiri v\u00e1n, at eptir vilja hansf\u00e6ri, ok er hann dau\u00f0a ver\u00f0r.\" Gar\u00f0akonungr bi\u00f0rtaka Hei\u00f0rek ok fj\u00f6tra, -- \"ok er n\u00fa or\u00f0it eptir \u00fev\u00ed,er ek gat til.\" En Hei\u00f0rekr konungr var \u00fear or\u00f0innsv\u00e1 vins\u00e6ll, at \u00feetta vildi engi gera. \u00de\u00e1 st\u00f3\u00f0u tveirmenn \u00ed h\u00f6llinni ok kv\u00e1\u00f0u eigi skyldu \u00fear vi\u00f0 nema,ok l\u00f6g\u00f0u \u00feeir fj\u00f6tur \u00e1 hann. En \u00fe\u00e1 menn haf\u00f0i Hei\u00f0rekrleyst fr\u00e1 dau\u00f0a b\u00e1\u00f0a. \u00de\u00e1 sendi Hei\u00f0rekr mennleyniliga eptir konungssyni. En Gar\u00f0akonungr l\u00e6tr \u00fe\u00e1bl\u00e1sa saman f\u00f3lki s\u00ednu ok segir \u00feeim, at hann vill l\u00e1taHei\u00f0rek festa \u00e1 g\u00e1lga. Ok \u00ed \u00fev\u00ed kemr konungssonrhlaupandi at f\u00f6\u00f0ur s\u00ednum ok bi\u00f0r hann eigi \u00feat n\u00ed\u00f0ingsverkfyrir \u00e6tlast at drepa inn \u00e1g\u00e6tasta menn ok sinnf\u00f3strf\u00f6\u00f0ur.Hei\u00f0rekr er n\u00fa leystr, ok n\u00fa b\u00fdst hann \u00feegar tilheimfer\u00f0ar. \u00de\u00e1 m\u00e6lti drottning: \"Herra, l\u00e1t eigi Hei\u00f0reksv\u00e1 \u00ed brott fara, at \u00feit s\u00e9\u00f0 \u00f3s\u00e1ttir. Eigi gegnir r\u00edki\u00fe\u00ednu \u00feat. Bj\u00f3\u00f0 honum heldr gull e\u00f0a silfr.\" Konungrgerir sv\u00e1, l\u00e6tr bera f\u00e9 mikit til Hei\u00f0reks konungs okkve\u00f0st vilja gefa honum ok eiga enn vi\u00f0 hann vingan.Hei\u00f0rekr segir: \"Ekki skortir mik f\u00e9.\" Gar\u00f0akonungrsegir drottningu. H\u00fan m\u00e6lti: \"Bj\u00f3\u00f0 honum \u00fe\u00e1 r\u00edkiok eigur st\u00f3rar ok fj\u00f6lmenni.\" Konungr gerir sv\u00e1. Hei\u00f0rekrkonungr segir: \"\u00c6rnar \u00e1 ek eigur ok fj\u00f6lmenni.\"Gar\u00f0akonungr segir enn drottningu. H\u00fan m\u00e6lti: \"Bj\u00f3\u00f0honum \u00feat \u00fe\u00e1, sem hann mun \u00feiggja, en \u00feat er d\u00f3ttir\u00fe\u00edn.\" Konungr segir: \"\u00deat hug\u00f0a ek, at mik mundieigi \u00feat henda, en \u00fe\u00f3 skaltu r\u00e1\u00f0a.\" \u00de\u00e1 f\u00f3r Gar\u00f0akonungr\u00e1 fund Hei\u00f0reks konungs ok m\u00e6lti: \"Heldr envit skiljum \u00f3s\u00e1ttir, vil ek, at \u00fe\u00fa f\u00e1ir d\u00f3ttur minnarme\u00f0 sv\u00e1 miklum s\u00f3ma sem \u00fe\u00fa k\u00fdss sj\u00e1lfr.\" Hei\u00f0rekr\u00feiggr n\u00fa \u00feetta bl\u00ed\u00f0liga, ok f\u00f3r n\u00fa d\u00f3ttir Gar\u00f0akonungsheim me\u00f0 honum. N\u00fa er Hei\u00f0rekr konungr heim kominnok vill n\u00fa flytja Sifku \u00ed brott ok l\u00e6tr taka hest sinninn bezta, ok var \u00feat s\u00ed\u00f0 um kveld. N\u00fa koma \u00feau at \u00e1einni. \u00de\u00e1 \u00feyngist h\u00fan fyrir honum, sv\u00e1 at hestrinnsprakk, en konungr gekk af fram. \u00de\u00e1 skyldi hann berahana yfir \u00e1na. \u00de\u00e1 gerast engi f\u00f6ng \u00e1 \u00f6\u00f0ru en hannsteypir henni af \u00f6xl s\u00e9r ok br\u00fdtr \u00ed sundr hrygg hennarok skilr sv\u00e1 vi\u00f0 hana, at hana rekr dau\u00f0a eptir \u00e1nni.Hei\u00f0rekr konungr l\u00e6tr \u00fe\u00e1 efna til veizlu mikillar okgengr at eiga d\u00f3ttur Gar\u00f0akonungs. D\u00f3ttir \u00feeira h\u00e9tHerv\u00f6r. H\u00fan var skjaldm\u00e6r ok f\u00e6ddist upp \u00ed Englandime\u00f0 Fr\u00f3\u00f0mari jarli. Hei\u00f0rekr konungr sezt n\u00fa umkyrrt ok gerist h\u00f6f\u00f0ingi mikill ok spekingr at viti.Hei\u00f0rekr konungr l\u00e9t ala g\u00f6lt mikinn. Hann var sv\u00e1mikill sem \u00f6ldungar \u00feeir, er st\u00e6rstir v\u00e1ru, ok sv\u00e1 fagr,at hvert h\u00e1r \u00fe\u00f3tti \u00f3r gulli vera. Konungrinn leggr h\u00f6nds\u00edna \u00e1 h\u00f6fu\u00f0 geltinum, en a\u00f0ra \u00e1 burst ok sverr \u00feess,at aldri hefir ma\u00f0r sv\u00e1 mikit af gert vi\u00f0 hann, at eigiskuli hann hafa r\u00e9ttan d\u00f3m spekinga hans, en \u00feeir t\u00f3lfskulu g\u00e6ta galtarins, e\u00f0a ella skal hann bera upp g\u00e1tur\u00fe\u00e6r, er hann g\u00e6ti eigi r\u00e1\u00f0it. Hei\u00f0rekr konungr geristok n\u00fa inn vins\u00e6lasti."}}