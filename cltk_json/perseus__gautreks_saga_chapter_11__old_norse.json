{"originalTitle": "Gautreks_Saga_Chapter_11", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Gautreks_Saga_Chapter_11", "text": {"0": "En um v\u00e1rit spur\u00f0i jarl Ref: \"Hvat skal n\u00fa \u00ed sumarat hafast?\" Refr svara\u00f0i: \"Herra, \u00fe\u00e9r skulu\u00f0 fyrir sj\u00e1,en eigi er m\u00e9r n\u00fa f\u00e9f\u00e1tt.\" Jarl m\u00e6lti: \"Ek \u00e6tla \u00featsatt; n\u00fa er ein fer\u00f0in s\u00fa, er ek vil fyrir \u00feik leggja.Konungr heitir \u00d3l\u00e1fr ok liggr \u00ed herna\u00f0i. Hann hefir\u00e1tta tigu skipa. Hann liggr \u00fati vetr ok varmt sumar\u00e1 sj\u00f3. Hann er inn fr\u00e6gasti herkonungr. Honum skaltuf\u00e6ra hj\u00e1lm ok brynju, ok ef hann \u00feiggr, \u00fe\u00e1 v\u00e6ntir mik,at hann bi\u00f0i \u00feik kj\u00f3sa laun fyrir, en \u00fe\u00fa skalt kj\u00f3sa atr\u00e1\u00f0a fyrir li\u00f0i hans h\u00e1lfan m\u00e1nu\u00f0 ok halda \u00feangat,sem \u00fe\u00e9r l\u00edkar. En ma\u00f0r er s\u00e1 me\u00f0 konungi, er Ref-nefrheitir. Hann er it mesta illmenni. Hann er r\u00e1\u00f0gjafikonungs. En \u00feat s\u00e9 ek trautt, hv\u00e1rt \u00fear m\u00e1 meirag\u00e6fa \u00fe\u00edn e\u00f0a tr\u00f6llskapr hans, en \u00fear mun \u00fe\u00f3 ver\u00f0atil at h\u00e6tta, hvern veg ver\u00f0r. S\u00ed\u00f0an skaltu halda hingat\u00f6llu li\u00f0inu, ok m\u00e1 \u00fe\u00e1 ver\u00f0a, at ek f\u00e1 launat \u00fe\u00e9ruxann g\u00f3\u00f0a.\" Refr m\u00e6lti: \"Til opt \u00feykkir m\u00e9r \u00fe\u00fa hansgeta.\" S\u00ed\u00f0an skildu \u00feeir.F\u00f3r Refr n\u00fa at leita \u00d3l\u00e1fs konungs ok fann hann\u00fear, sem hann l\u00e1 me\u00f0 skipaflota s\u00ednum, ok leggr \u00feegarat konungs skipinu, gengr upp \u00e1 skipit ok kvaddi konunginn.\u00d3l\u00e1fr konungr spur\u00f0i, hverr hann v\u00e6ri. Refrsag\u00f0i til s\u00edn. Konungr m\u00e6lti: \"Ertu kalla\u00f0r Gjafa-Refr?\"Hann svara\u00f0i: \"Gefit hafa m\u00e9r stundum g\u00f6fgirmenn, ok ek hefi jafnan gefit nokkut \u00ed m\u00f3t. En h\u00e9reru tveir gripir, er ek vil \u00fe\u00e9r gefa; \u00feat er hj\u00e1lmr okbrynja, \u00fev\u00ed at y\u00f0r munu \u00feessir gripir fullvel h\u00e6fa.\"Konungr m\u00e6lti: \"Hverr gaf \u00fe\u00e9r gersimar \u00feessar, er ekhefi eigi s\u00e9t sl\u00edkar ok at s\u00ed\u00f0r s\u00e9t, at ek hefi enga spurnaf haft, ok hefi ek \u00fe\u00f3 farit v\u00ed\u00f0a um l\u00f6nd?\" Refr svara\u00f0i:\"Hr\u00f3lfr konungr kraki gaf m\u00e9r \u00feessa gripi.\" Konungrm\u00e6lti: \"En hvat gaftu honum?\" Refr m\u00e6lti:\"Rakka tv\u00e1 me\u00f0 gullvi\u00f0jum, er Ella Englakonungr gafm\u00e9r.\" \"En hvat gaftu Ellu konungi?\" sag\u00f0i \u00d3l\u00e1fr konungr.\"Gullbaug einn, er Gautrekr konungr gaf m\u00e9rok launa\u00f0i m\u00e9r fyrir eitt heinarbr\u00fdni.\" \u00d3l\u00e1fr konungrm\u00e6lti: \"Mikit er um \u00f6rleik sl\u00edkra konunga, ok berrGautrekr konungr \u00fe\u00f3 yfir \u00feeira \u00f6rleik allra, e\u00f0a hv\u00e1rtskal ek \u00feiggja \u00feessa gripi, Refnefr, e\u00f0a eigi?\" Hannsvara\u00f0i: \"Eigi \u00feykki m\u00e9r r\u00e1\u00f0, at \u00fe\u00fa \u00feiggir, ef \u00fe\u00fa hefireigi vit til at launa,\" ok \u00ed \u00fev\u00ed \u00fer\u00edfr hann gripina oksteypist fyrir bor\u00f0 me\u00f0. Refr s\u00e9r, at skj\u00f3tt mun hannilla leikinn, ef hann missir gripanna, ok ferr eptir honum,ok er har\u00f0r \u00feeira atgangr, ok l\u00fdkr sv\u00e1, at Refrn\u00e1ir brynjunni, en Refnefr hefir hj\u00e1lminn ok leggsttil botns ok tryllist \u00e1 honum \u00e1 grunnum ni\u00f0ri, en Refrkemr upp mj\u00f6k m\u00e1ttfarinn. \u00de\u00e1 var \u00feetta kve\u00f0it:\"R\u00e1\u00f0 \u00feykki m\u00e9rRefnefs veranokkuru verrien Neri kenndi,varpat s\u00ednu\u00e1 s\u00e6 f\u00e9iGautrekr, er gafgullhring Refi.\"\u00d3l\u00e1fr konungr m\u00e6lti: \"\u00de\u00fa ert inn \u00e1g\u00e6tasti ma\u00f0r.\"Refr m\u00e6lti \u00fe\u00e1: \"N\u00fa vilda ek, at \u00fe\u00fa \u00fe\u00e6gir \u00feenna grip,sem n\u00fa er eptir.\" \u00d3l\u00e1fr konungr m\u00e6lti: \"Ek vil v\u00edst\u00feiggja ok kunna n\u00fa eigi minni \u00fe\u00f6kk annars en \u00e1\u00f0rbeggja, ok var \u00feat miss\u00fdni, er ek \u00fe\u00e1 eigi b\u00e1\u00f0a \u00ed fyrstu.Er \u00feat n\u00fa eigi at undrast, \u00fear sem ek hl\u00fddda illsmanns r\u00e1\u00f0i, ok kj\u00f3s \u00fe\u00e9r laun fyrir.\" Refr svara\u00f0i: \"Ekvil r\u00e1\u00f0a fyrir skipum \u00fe\u00ednum ok li\u00f0i \u00ed einn h\u00e1lfan m\u00e1nu\u00f0ok halda \u00feangat, sem ek vil.\" Konungr m\u00e6lti:\"Kynligt kj\u00f6r er \u00feetta, en \u00fe\u00f3 skulu skip til rei\u00f0u.\"S\u00ed\u00f0an heldu \u00feeir til Gautlands til m\u00f3ts vi\u00f0 Nera jarl.\u00deeir k\u00f3mu \u00fear s\u00ed\u00f0 dags. Refr gerir Nera jarli menn \u00e1laun, at hann vill hitta hann. Jarl ferr til fundar vi\u00f0Ref, ok segir hann honum allt um s\u00ednar fer\u00f0ir. \"N\u00faer \u00fear komit, f\u00f3stri,\" sag\u00f0i jarl, \"at n\u00fa er \u00ed r\u00e1\u00f0i, hverrgiftuma\u00f0r \u00fe\u00fa ver\u00f0r, \u00fev\u00ed at n\u00fa vilda ek koma \u00fe\u00e9r \u00edm\u00e6g\u00f0ir vi\u00f0 Gautrek konung, at \u00fe\u00fa fengir d\u00f3ttur hans.\"Refr ba\u00f0 hann einn forsj\u00e1 at hafa. Jarl m\u00e6lti: \"N\u00faskaltu, n\u00e6st er vit finnumst, breg\u00f0ast eigi \u00f3kunnigr vi\u00f0,hvat sem ek m\u00e6li, ok andstefna eptir \u00fev\u00ed, sem \u00e9g b\u00fd \u00edhendr \u00fe\u00e9r.\" S\u00ed\u00f0an rei\u00f0 jarl \u00ed burt ok l\u00e9tti eigi sinnifer\u00f0, fyrr en hann kom \u00e1 fund Gautreks konungs. Jarlkom \u00fear um mi\u00f0n\u00e6tti ok segir honum, at herr \u00f3v\u00edgrer kominn \u00ed r\u00edki hans, -- \"\u00e6tla \u00feessir menn at taka \u00feikaf l\u00edfi ok taka undir sik r\u00edkit.\" Konungr spyrr: \"Hverrer h\u00f6f\u00f0ingi fyrir herinum?\" Jarl svara\u00f0i: \"S\u00e1, er ossmundi eigi \u00feykkja l\u00edkligr til, at at engu mundi viljahafa m\u00edn r\u00e1\u00f0, \u00feat er Refr, f\u00f3stri minn.\" Konungrm\u00e6lti: \"\u00de\u00fa munt enn miklu vi\u00f0 hann r\u00e1\u00f0a, e\u00f0a muneigi r\u00e1\u00f0ligra at safna her \u00ed m\u00f3ti?\" Jarl m\u00e6lti: \"Ef \u00fe\u00e9rkomi\u00f0 engum s\u00e6ttum \u00e1 vi\u00f0 \u00fe\u00e1, \u00fe\u00e1 \u00feykki m\u00e9r mikilv\u00e1n, at \u00feeir geri h\u00e9r mikit hervirki, \u00e1\u00f0r \u00fe\u00fa kemr li\u00f0iat \u00fe\u00e9r, ok vil ek heldr fara me\u00f0 bo\u00f0um s\u00e6miligum okvita, ef s\u00e6tt t\u00e6kist me\u00f0 y\u00f0r, \u00fev\u00ed at m\u00e9r \u00feykkir mitt r\u00edkifyrst \u00e1 forg\u00f6r\u00f0um, er \u00feeir eru \u00fear n\u00e6r komnir.\" Konungrsvara\u00f0i: \"Lengi h\u00f6fum v\u00e9r \u00fe\u00ednum r\u00e1\u00f0um hl\u00fdtt.\"\"En \u00feat vil ek,\" sag\u00f0i jarl, \"at \u00fe\u00fa, konungr, heyrir upp\u00e1 vi\u00f0tal v\u00e1rt.\" Konungr ba\u00f0 hann \u00fev\u00ed r\u00e1\u00f0a. S\u00ed\u00f0an f\u00f3ru\u00feeir vi\u00f0 nokkura menn, \u00fear til er \u00feeir n\u00e1lgu\u00f0ust skipin.S\u00e1 konungr, at \u00feeir h\u00f6f\u00f0u fj\u00f6lda hermanna, ok\u00fe\u00f3tti torvelt \u00ed m\u00f3ti at standa. Jarl m\u00e6lti ok kalla\u00f0i aflandi \u00e1 skipamenn: \"Hv\u00e1rt er f\u00f3stri minn forma\u00f0rhers \u00feessa?\" \"Sv\u00e1 er v\u00edst,\" sag\u00f0i hann. \"Eigi \u00e6tla\u00f0a ek\u00feat, f\u00f3stri, at \u00fe\u00fa mundir herja \u00e1 r\u00edki mitt e\u00f0a sv\u00e1 itsama \u00e1 r\u00edki Gautreks konungs. Skal nokkut til undanlausnar,at fri\u00f0r m\u00e6tti ver\u00f0a? Vil ek \u00feat allt til vinna,at \u00fe\u00edn s\u00e6md v\u00e6ri \u00fe\u00e1 meiri en \u00e1\u00f0r, ok \u00feykkist ek vita,at konungr mun sv\u00e1 vilja fyrir sitt efni. Vilda ek, at\u00fe\u00fa \u00fe\u00e6gir af konungi s\u00e6mdir ok l\u00e9tir \u00fe\u00e1 \u00ed n\u00e1\u00f0um hansr\u00edki; en ek veit, at mikil\u00fe\u00e6gr muntu at vera, ok er\u00feat eigi undarligt, \u00fev\u00ed at r\u00edkr jarl var m\u00f3\u00f0urfa\u00f0ir \u00feinn,en fa\u00f0ir \u00feinn \u00f6ruggr kappi.\" Refr svara\u00f0i: \"\u00deiggjaskal ek g\u00f3\u00f0 bo\u00f0, ef m\u00e9r eru bo\u00f0in.\" \"Veit ek,\" segirjarl, \"at eigi mun \u00feik me\u00f0 litlu mega tryggja. S\u00e9 ek,hvar hugr \u00feinn mun \u00e1 horfa um \u00feetta m\u00e1l. \u00de\u00fa muntvilja hafa jarlsr\u00edki \u00feat, er ek hefi haldit af Gautrekikonungi; \u00fear me\u00f0 muntu vilja, at konungr gefi \u00fe\u00e9rd\u00f3ttur s\u00edna.\" Refr svara\u00f0i: \"Sj\u00e1ndi ferr \u00fe\u00fa, jarl, eptirum \u00feetta, ok \u00feessu mun ek j\u00e1ta, ef konungr vill \u00feettasam\u00feykkja.\" Jarl m\u00e6lti til konungs: \"Sv\u00e1 s\u00fdnist m\u00e9rsem \u00feat s\u00e9 r\u00e1\u00f0ligra at taka \u00feessa s\u00e6tt en v\u00e9r h\u00e6ttim\u00fat l\u00edfi v\u00e1ru undir \u00feessa heljarmenn, ok s\u00e9 eigi \u00f3l\u00edkligt,at \u00feeir vinni fyrst r\u00edki \u00feetta, en taki \u00fe\u00e1 d\u00f3ttur \u00fe\u00ednaat herfangi. Er \u00feat ok it s\u00e6miligasta at gifta d\u00f3ttur\u00fe\u00edna jarlbornum manni, en ek mun leggja til me\u00f0 Refr\u00e1\u00f0 m\u00edn, ok s\u00e9 hann forstj\u00f3ri fyrir r\u00edki \u00fe\u00ednu, ok farifram vili y\u00f0varr um \u00feetta m\u00e1l.\" Gautrekr konungrsvara\u00f0i: \"Jafnan hefir oss, jarl, vel dugat \u00fe\u00edn r\u00e1\u00f0, okvil ek \u00fe\u00edna forsj\u00e1 \u00e1 hafa. L\u00edzt m\u00e9r ok ofrefli mikit ateiga vi\u00f0 her \u00feenna.\" Jarl m\u00e6lti: \"\u00deann veg mun ekn\u00fa helzt setja r\u00e1\u00f0it at l\u00e1ta Ref styrkja r\u00edki \u00feitt ok hefjahann til r\u00e1\u00f0s.\" S\u00ed\u00f0an f\u00f3r \u00feetta fram me\u00f0 ei\u00f0um, okskildi jarl fyrir allri s\u00e6tt \u00feeira, ok f\u00f3r Gautrekr konungrheim. Refr m\u00e6lti \u00fe\u00e1: \"N\u00fa hefir \u00fe\u00fa, \u00d3l\u00e1fr konungr,veitt m\u00e9r mikit li\u00f0, skaltu n\u00fa fara lei\u00f0ar \u00feinnar,hvert er \u00fe\u00e9r l\u00edkar.\" \u00d3l\u00e1fr konungr svara\u00f0i: \"Vitrirmenn hafa h\u00e9r hlut at \u00e1tt, sem \u00fe\u00e9r eru\u00f0.\" S\u00ed\u00f0an sigldi\u00d3l\u00e1fr konungr \u00e1 braut.Ok er flotinn var \u00e1 bruttu, \u00fe\u00e1 m\u00e6lti Gautrekr konungr:\"H\u00e9r hefi ek \u00e1tt vi\u00f0 sl\u00e6ga menn um, en ekkimun ek n\u00fa rj\u00fafa ei\u00f0a m\u00edna.\" \u00de\u00e1 m\u00e6lti jarl til Refs: \"N\u00faeru \u00fe\u00ednir menn einir eptir, ok m\u00e1ttu n\u00fa sj\u00e1, at hverju li\u00f0iek hefi \u00fe\u00e9r komit, ok er r\u00e1\u00f0 \u00feetta \u00fe\u00e9r hentiligt. M\u00e1vera, at \u00fe\u00e9r s\u00e9 launa\u00f0r uxinn, ok hefi ek \u00f3framar launat\u00fe\u00e9r, \u00fev\u00ed at \u00fe\u00fa gaft m\u00e9r alla eigu \u00fe\u00edna, en ek \u00e1 st\u00f3reignireptir.\" N\u00fa l\u00e9t Gautrekr konungr b\u00faa til veizlu,ok gekk n\u00fa Refr at eiga Helgu, d\u00f3ttur Gautreks konungs.\u00dear me\u00f0 gaf Gautrekr konungr honum jarls nafn,ok \u00fe\u00f3tti inn fr\u00e6gasti at \u00f6llum vaskleik, var ok \u00e6tthans af t\u00edgnum m\u00f6nnum, en fa\u00f0ir hans inn mesti v\u00edkingrok kappi. Refr st\u00fdr\u00f0i \u00feessu jarls r\u00edki ok var\u00f0 ekkigamall. Neri jarl var\u00f0 br\u00e1\u00f0dau\u00f0r, ok segir ekki \u00ed \u00feessis\u00f6gu fr\u00e1 honum lengra. L\u00e9t Gautrekr konungr drekkaerfi eptir hann. T\u00f3k konungr \u00fe\u00e1 heldr at \u00feyngjastfyrir aldrs sakir. Var hann meir \u00e1g\u00e6tr at \u00f6rleik s\u00ednumok framg\u00f6ngu, en eigi er \u00feat sagt, at hann v\u00e6ri dj\u00fapvitr,en \u00fe\u00f3 var hann vins\u00e6ll ok st\u00f3rgj\u00f6full ok innh\u00e6verskligasti at sj\u00e1. Ok l\u00fdkr h\u00e9r Gjafa-Refs s\u00f6gu."}}