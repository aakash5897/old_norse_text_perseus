{"originalTitle": "\u00deorsteins_Saga_V\u00edkingssonar_Chapter_22", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00deorsteins_Saga_V\u00edkingssonar_Chapter_22", "text": {"0": "N\u00fa er v\u00e1rdagar k\u00f3mu, bjuggust \u00feeir heiman f\u00f3stbr\u00e6\u00f0rok h\u00f6f\u00f0u \u00ferj\u00e1 tigi skipa. Heldu \u00feeir \u00ed Austrvegok herju\u00f0u \u00fear ok um Sv\u00ed\u00fej\u00f3\u00f0 ok allt it Eystrasalt. F\u00f3ru \u00feeir vel me\u00f0 herna\u00f0i s\u00ednum, sem \u00feeir v\u00e1ruvanir, dr\u00e1pu v\u00edkinga ok r\u00e1nsmenn, hvar sem \u00feeir g\u00e1tu\u00fe\u00e1 hent, en l\u00e9tu b\u00e6ndr ok kaupmenn fara \u00ed fri\u00f0i.N\u00fa er \u00fear til at taka \u00ed \u00f6\u00f0rum sta\u00f0, er \u00d6tunfaxi fr\u00e9ttirfall \u00dafa, br\u00f3\u00f0ur s\u00edns. \u00de\u00f3tti honum \u00feat mikill ska\u00f0i.\u00deat er af honum at segja, at hann leitar \u00ferj\u00fa sumursamfleytt \u00feeira f\u00f3stbr\u00e6\u00f0ra.N\u00fa er \u00feat at segja, at \u00feeir Beli konungr leggja einndag at skerjum \u00feeim, er Brennieyjar heita. Leggja \u00feeir\u00ed l\u00e6gi ok b\u00faast vel um. Eptir \u00feat ganga \u00feeir f\u00f3stbr\u00e6\u00f0r\u00fer\u00edr \u00e1 land ok \u00fear til, er \u00feeir koma at einum b\u00e6 litlum.\u00dear st\u00f3\u00f0 ma\u00f0r fyrir dyrum ok klauf sk\u00ed\u00f0. Hannvar \u00ed gr\u00e6nni heklu ok fur\u00f0u digr. Hann heilsar \u00deorsteinime\u00f0 nafni. \u00deorsteinn segir: \"Okkar er mikillkennispeki munr, \u00fe\u00fa heilsar m\u00e9r me\u00f0 nafni, en ek maneigi, at ek hafi s\u00e9t \u00feik, e\u00f0a hvat heitir \u00fe\u00fa?\" \"\u00d3vanter nafn mitt,\" segir hann, \"ek heiti Brennir, ok er ekV\u00edfilsson, br\u00f3\u00f0ir V\u00edkings, f\u00f6\u00f0ur \u00fe\u00edns. \u00c1tti hann mik,\u00fe\u00e1 er hann var \u00ed herna\u00f0i, er hann \u00e1tti heima hj\u00e1 H\u00e1loga.Hefi ek h\u00e9r upp vaxit \u00ed eynni ok b\u00fait h\u00e9r s\u00ed\u00f0an.En hefir \u00fe\u00fa nokkut, \u00deorsteinn fr\u00e6ndi, fr\u00e9tt til \u00d6tunfaxav\u00edkings?\" \"Eigi,\" segir \u00deorsteinn, \"e\u00f0a hvat kanntuaf honum at segja?\" \"\u00deat,\" sag\u00f0i Brennir, \"at hann hefirleitat \u00fe\u00edn um \u00ferj\u00fa \u00e1r, ok liggr hann h\u00e9r \u00f6\u00f0rum megineyjanna me\u00f0 \u00f6llum s\u00ednum flota. Vill hann hefna Slysa\u00dafa,br\u00f3\u00f0ur s\u00edns. Hann hefir fj\u00f3ra tigi skipa ok \u00f6llst\u00f3r. Hann er st\u00f3rr sem tr\u00f6ll, en b\u00edta engi j\u00e1rn.\" \"Hvater n\u00fa til r\u00e1\u00f0a?\" segir \u00deorsteinn. \"Engi r\u00e1\u00f0 kann ek \u00fe\u00e9rat gefa,\" segir Brennir, \"nema \u00fe\u00fa getir fundit Sindradverg, \u00fev\u00ed at ek veit, at honum er illa vi\u00f0 hann, endamun honum s\u00edzt r\u00e1\u00f0askortr.\" \"Hvert er hans at v\u00e6nta?\"segir \u00deorsteinn. \"Hann \u00e1 heima \u00ed eyjunni, er h\u00e9r liggrskammt undan landi, er heitir in minni Brenniey. Hannb\u00fdr \u00ed einum steini, en \u00f3v\u00e6nligt \u00feykki m\u00e9r, at \u00fe\u00fa getirhann fundit, en til rei\u00f0u er \u00fe\u00e9r h\u00e9r \u00ed n\u00f3tt.\" \"Hitt munfyrir liggja,\" segir \u00deorsteinn, \"at halda eigi kyrru fyrir.\"Gengu \u00feeir \u00fe\u00e1 til skipa sinna.S\u00ed\u00f0an setti \u00deorsteinn fram b\u00e1t ok reri til eyjarinnar.\u00deorsteinn gekk \u00fear einn \u00e1 land. Ok er hann kom ateinum l\u00e6k, s\u00e1 hann, at tvau b\u00f6rn l\u00e9ku s\u00e9r vi\u00f0 l\u00e6kinn,piltr ok st\u00falka. \u00deorsteinn fr\u00e9tti \u00feau at nafni. Sveinninnnefndist Herrau\u00f0r, en p\u00edkan Herr\u00ed\u00f0r. \"Hefi ek t\u00fdntgulli m\u00ednu,\" segir h\u00fan. \"Veit ek \u00feat muni Sindra, f\u00f6\u00f0urm\u00ednum, illa l\u00edka. Mun ek eiga v\u00e1n hirtingar.\" \u00deorsteinnsegir: \"H\u00e9r er eitt gull, er ek vil gefa \u00fe\u00e9r.\" H\u00fan t\u00f3kvi\u00f0 gullinu ok var\u00f0 ggl\u00f6\u00f0 vi\u00f0, -- \"ok skal ek \u00feetta f\u00e1f\u00f6\u00f0ur m\u00ednum, e\u00f0a m\u00e1 ek ekki \u00feat gera, ef \u00fe\u00e9r v\u00e6ri bati\u00ed?\" \"Eigi er \u00feat,\" segir \u00deorsteinn, \"ok kom \u00fe\u00fa hingatf\u00f6\u00f0ur \u00fe\u00ednum til tals vi\u00f0 mik ok fylg sv\u00e1, at hann s\u00e9\u00ed r\u00e1\u00f0um me\u00f0 m\u00e9r um \u00fe\u00e1 hluti, er mik var\u00f0ar.\" \"\u00dev\u00ed ateins get ek \u00feat gert,\" segir Herr\u00ed\u00f0r, \"at Herrau\u00f0r, br\u00f3\u00f0irminn, fylgi m\u00ednum vilja, \u00fev\u00ed at Sindri m\u00e1 ekki m\u00f3tihonum l\u00e1ta.\" \"Veiztu \u00feat,\" segir Herrau\u00f0r, \"at ek fylgi\u00fe\u00e9r um alla hluti.\" \u00deorsteinn spretti af s\u00e9r silfrbeltiok gaf honum. \u00dear fylgdi b\u00fainn kn\u00edfr. Sveinninn m\u00e6lti:\"\u00deetta var vel gefit. Skal ek allan hug \u00e1 leggja, at \u00feittm\u00e1l gangi fram. B\u00ed\u00f0 h\u00e9r, til \u00feess vi\u00f0 systkin komumaptr.\" N\u00fa ger\u00f0i \u00deorsteinn sv\u00e1.En er stund l\u00f6ng var li\u00f0in, kom \u00fear Sindri dvergrok \u00feau systkin me\u00f0 honum. Sindri heilsar \u00deorsteinigla\u00f0liga ok m\u00e6lti \"Hvat viltu m\u00e9r, \u00deorsteinn?\" \"\u00deat,\"segir \u00deorsteinn, \"at ek vilda, at \u00fe\u00fa leg\u00f0ir r\u00e1\u00f0 \u00e1 me\u00f0m\u00e9r, hversu ek g\u00e6ti unnit \u00d6tunfaxa v\u00edking.\" \"\u00dear s\u00e9ek ekki r\u00e1\u00f0 til,\" segir Sindri, \"at nokkurr mennskr ma\u00f0rgeti Faxa unnit. Miklu er hann verri vi\u00f0reignar ennokkurr annarr. Vil ek letja \u00feik \u00feess at halda til orrostuvi\u00f0 hann, \u00fev\u00ed at \u00fe\u00fa l\u00e6tr \u00fear menn \u00fe\u00edna, ok er \u00fe\u00e9r beztat halda \u00ed burt \u00ed n\u00f3tt undan eyjunum.\" \"\u00deat skal aldriver\u00f0a,\" segir \u00deorsteinn. \"\u00de\u00f3tt ek viti \u00feat fyrir, at ekmissa l\u00edfit, \u00fe\u00e1 vil ek \u00feat \u00fe\u00f3 heldr en fl\u00fdja at \u00f3reyndu.\"\"\u00deat s\u00e9 ek,\" segir Sindri, \"at \u00fe\u00fa ert in mesta kempa.Legg ek \u00feat til me\u00f0 \u00fe\u00e9r, at \u00fe\u00fa affermir \u00f6ll skip \u00fe\u00edn \u00edn\u00f3tt ok berir fj\u00e1rhlut \u00e1 land, en hla\u00f0ir skipin af trj\u00e1mok grj\u00f3ti. S\u00ed\u00f0an haf \u00fe\u00fa \u00feik snemma at \u00e1 morgin okkom fyrr at \u00feeim en \u00feeir vakna. Megi\u00f0 \u00feit kemba \u00feeimekki hagligar tjaldk\u00falur. \u00deurfi\u00f0 \u00feit \u00feess alls vi\u00f0, ef\u00fe\u00e9r geti\u00f0 nokkurn bug \u00e1 Faxa unnit, \u00fev\u00ed at \u00feat vil eksegja \u00fe\u00e9r, at \u00fev\u00ed s\u00ed\u00f0r b\u00edta hann nokkur j\u00e1rn, at hannb\u00edtr eigi sver\u00f0it Angrva\u00f0ill. H\u00e9r er einn tygilkn\u00edfr, erHerr\u00ed\u00f0r, d\u00f3ttir m\u00edn, vill gefa \u00fe\u00e9r ok launa \u00fe\u00e9r sv\u00e1gullit, ok \u00feat \u00e6tla ek, at hann b\u00edti \u00e1 \u00d6tunfaxa, ef \u00fe\u00fakemr honum hagliga vi\u00f0. Herrau\u00f0r, sonr minn, mun\u00fev\u00ed launa \u00fe\u00e9r beltit, at \u00fe\u00fa skalt nefna mik \u00e1 nafn, ef\u00fe\u00e9r \u00feykkir nokkut \u00e1 bresta. Munu vit n\u00fa skilja fyrstat sinni, ok far \u00fe\u00fa vel ok heill. \u00deat m\u00e6li ek um, atm\u00ednar d\u00edsir s\u00e9 \u00fe\u00e9r jafnan til fylgis.\"S\u00ed\u00f0an f\u00f3r \u00deorsteinn til b\u00e1ts s\u00edns ok reri til sinnamanna. Bj\u00f3st hann vi\u00f0 \u00feegar um n\u00f3ttina ok f\u00e6r\u00f0i f\u00e9af skipum, en grj\u00f3t \u00ed sta\u00f0inn. Ok er \u00feat var gert, komBrennir karl af b\u00e6 ofan ok haf\u00f0i kylfu st\u00f3ra \u00ed hendi,alla slegna af j\u00e1rni ok st\u00f3rum j\u00e1rng\u00f6ddum. H\u00fan varsv\u00e1 \u00feung, at varla gat me\u00f0alma\u00f0r lypt af j\u00f6r\u00f0u. Brennirm\u00e6lti: \"Handv\u00e1pn \u00feetta vil ek gefa \u00fe\u00e9r, \u00deorsteinnfr\u00e6ndi, ok mun \u00fe\u00e9r einum v\u00e1pnh\u00e6ft sakir \u00feunga, en\u00fe\u00f3 mun h\u00fan heldr l\u00e9tt vi\u00f0 \u00d6tunfaxa. \u00deykki m\u00e9r n\u00far\u00e1\u00f0, at Angant\u00fdr hafi sver\u00f0it Angrva\u00f0il, en \u00fe\u00fa beristme\u00f0 kylfunni. \u00de\u00f3 at h\u00fan s\u00e9 ekki fimligt me\u00f0f\u00e6ri, \u00fe\u00e1mun h\u00fan \u00fe\u00f3 mannsk\u00e6\u00f0 vera. Vilda ek n\u00fa, fr\u00e6ndi, getaveitt \u00fe\u00e9r meira li\u00f0, en eigi hefi ek f\u00f6ng \u00e1 \u00fev\u00ed.\" Sn\u00fdrhann \u00fe\u00e1 \u00e1 land upp."}}