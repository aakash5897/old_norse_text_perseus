{"originalTitle": "V\u00f6lsunga_Saga_Chapter_29", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "V\u00f6lsunga_Saga_Chapter_29", "text": {"0": "Eptir \u00feetta tal leggst Brynhildr \u00ed rekkju, ok k\u00f3mu\u00feessi t\u00ed\u00f0endi fyrir Gunnar konung, at Brynhildr ersj\u00fak. Hann hittir hana ok spyrr, hvat henni s\u00e9, en h\u00fansvarar engu ok liggr sem h\u00fan s\u00e9 dau\u00f0. Ok er hannleitar eptir fast, \u00fe\u00e1 svarar h\u00fan: \"Hvat ger\u00f0ir \u00fe\u00fa afhring \u00feeim, er ek selda \u00fe\u00e9r, er Bu\u00f0li konungr gaf m\u00e9rat efsta skilna\u00f0i, er \u00fe\u00e9r Gj\u00faki konungr k\u00f3mu\u00f0 til hans okh\u00e9tu\u00f0 at herja e\u00f0a brenna, nema \u00fe\u00e9r n\u00e6\u00f0i\u00f0 m\u00e9r? S\u00ed\u00f0anleiddi hann mik \u00e1 tal ok spyrr, hvern ek k\u00f6ra af \u00feeim,sem komnir v\u00e1ru, en ek bu\u00f0umst til at verja landitok vera h\u00f6f\u00f0ingi yfir \u00feri\u00f0jungi li\u00f0s. V\u00e1ru \u00fe\u00e1 tveirkostir fyrir hendi, at ek munda \u00feeim ver\u00f0a at giftast,sem hann vildi, e\u00f0a vera \u00e1n alls fj\u00e1r ok hans vin\u00e1ttu;kva\u00f0 \u00fe\u00f3 s\u00edna vin\u00e1ttu m\u00e9r mundu betr gegna en rei\u00f0i.\u00de\u00e1 hugsa\u00f0a ek me\u00f0 m\u00e9r, hv\u00e1rt ek skylda hl\u00fd\u00f0a hansvilja e\u00f0a drepa margan mann. Ek \u00fe\u00f3ttumst vanf\u00e6rtil at \u00fereyta vi\u00f0 hann, ok \u00fear kom, at ek h\u00e9tumst\u00feeim, er ri\u00f0i hestinum Grana me\u00f0 F\u00e1fnis arfi ok ri\u00f0iminn vafrloga ok dr\u00e6pi \u00fe\u00e1 menn, er ek kva\u00f0 \u00e1. N\u00fatreystist engi at r\u00ed\u00f0a nema Sigur\u00f0r einn. Hann rei\u00f0eldinn, \u00fev\u00ed at hann skorti eigi hug til. Hann drap orminnok Regin ok fimm konunga, en eigi \u00fe\u00fa, Gunnarr,er \u00fe\u00fa f\u00f6lna\u00f0ir sem n\u00e1r, ok ertu engi konungr n\u00e9 kappi.Ok \u00feess strengda ek heit heima at f\u00f6\u00f0ur m\u00edns, at ekmunda \u00feeim einum unna, er \u00e1g\u00e6ztr v\u00e6ri alinn, en \u00feater Sigur\u00f0r. N\u00fa erum v\u00e9r ei\u00f0rofa, er v\u00e9r eigum hanneigi, ok fyrir \u00feetta skal ek r\u00e1\u00f0andi \u00fe\u00edns dau\u00f0a. Ok eigumv\u00e9r Gr\u00edmhildi illt at launa. Henni finnst engikona huglausari n\u00e9 verri.\" Gunnarr svarar, sv\u00e1 at f\u00e1irheyr\u00f0u: \"M\u00f6rg fl\u00e6r\u00f0aror\u00f0 hefir \u00fe\u00fa m\u00e6lt, ok ertu ill\u00fa\u00f0igkona, er \u00fe\u00fa \u00e1m\u00e6lir \u00feeiri konu, er mj\u00f6k er um\u00feik fram, ok eigi undi h\u00fan verr s\u00ednu, sv\u00e1 sem \u00fe\u00fa gerir,e\u00f0a kvaldi dau\u00f0a menn, ok engan myr\u00f0i h\u00fan ok lifirvi\u00f0 lof.\" Brynhildr svarar: \"Ekki h\u00f6fum v\u00e9r laun\u00feinghaft n\u00e9 \u00f3d\u00e1\u00f0ir gert, ok annat er v\u00e1rt e\u00f0li, ok f\u00fasariv\u00e6rim v\u00e9r at drepa y\u00f0r.\" S\u00ed\u00f0an vildi h\u00fan drepa Gunnarkonung, en H\u00f6gni setti hana \u00ed fj\u00f6tra. Gunnarr m\u00e6lti\u00fe\u00e1: \"Eigi vil ek, at h\u00fan b\u00fai \u00ed fj\u00f6trum.\" H\u00fan svarar:\"Hir\u00f0 eigi \u00feat, \u00fev\u00ed at aldri s\u00e9r \u00fe\u00fa mik gla\u00f0a s\u00ed\u00f0an \u00ed\u00feinni h\u00f6ll e\u00f0a drekka n\u00e9 tefla n\u00e9 hugat m\u00e6la n\u00e9 gullileggja g\u00f3\u00f0 kl\u00e6\u00f0i n\u00e9 y\u00f0r r\u00e1\u00f0 gefa.\" Kva\u00f0 h\u00fan s\u00e9r \u00featmestan harm, at h\u00fan \u00e1tti eigi Sigur\u00f0. H\u00fan settist uppok sl\u00f3 sinn bor\u00f0a, sv\u00e1 at sundr gekk, ok ba\u00f0 sv\u00e1 l\u00fakaskemmudyrum, at langa lei\u00f0 m\u00e6tti heyra hennarharmt\u00f6lur. N\u00fa er harmr mikill, ok heyrir um allanb\u00e6inn. Gu\u00f0r\u00fan spyrr skemmumeyjar s\u00ednar, hv\u00ed \u00fe\u00e6r s\u00e9sv\u00e1 \u00f3k\u00e1tar e\u00f0a hryggar -- \"e\u00f0a hvat er y\u00f0r, e\u00f0a hv\u00ed fari\u00fe\u00e9r sem vitlausir menn, e\u00f0a hverr gyzki er y\u00f0r or\u00f0inn?\"\u00de\u00e1 svarar hir\u00f0kona ein, er Svafrl\u00f6\u00f0 h\u00e9t: \"\u00deettaer \u00f3t\u00edmadagr. V\u00e1r h\u00f6ll er full af harmi.\" \u00de\u00e1 m\u00e6ltiGu\u00f0r\u00fan til sinnar vinkonu: \"Stattu upp, v\u00e9r h\u00f6fumlengi sofit. Vek Brynhildi, g\u00f6ngum til bor\u00f0a ok verumk\u00e1tar.\" \"\u00deat geri ek eigi,\" sag\u00f0i h\u00fan \"at vekjahana n\u00e9 vi\u00f0 hana m\u00e6la, ok m\u00f6rg d\u00e6gr drakk h\u00fan eigimj\u00f6\u00f0 n\u00e9 v\u00edn, ok hefir h\u00fan fengit go\u00f0a rei\u00f0i.\" \u00de\u00e1 m\u00e6ltiGu\u00f0r\u00fan til Gunnars: \"Gakk at hitta hana,\" segir h\u00fan,\"ok seg oss illa kunna hennar meini.\" Gunnarr svarar:\"\u00deat er m\u00e9r bannat at hitta hana e\u00f0a hennar f\u00e9 atskipta.\" \u00de\u00f3 ferr Gunnarr at hitta hana ok leitar margavega m\u00e1lsenda vi\u00f0 hana ok f\u00e6r ekki af um sv\u00f6rin;gengr n\u00fa \u00e1 brott ok hittir H\u00f6gna ok bi\u00f0r hann finnahana. En hann kve\u00f0st vera \u00f3f\u00fass ok ferr \u00fe\u00f3 ok fekkekki af henni. Ok er hittr Sigur\u00f0r ok be\u00f0inn at finnahana. Hann svarar engu, ok er sv\u00e1 b\u00fait um kveldit.Ok annan dag eptir, er hann kom heim af d\u00fdravei\u00f0i,hitti hann Gu\u00f0r\u00fanu ok m\u00e6lti: \"\u00deann veg hefir fyrirmik borit sem \u00feetta muni til mikils koma hrollr sj\u00e1,ok mun Brynhildr deyja.\" Gu\u00f0r\u00fan svarar: \"Herraminn, mikil kynsl fylgja henni. H\u00fan hefir n\u00fa sofitsjau d\u00e6gr, sv\u00e1 at engi \u00feor\u00f0i at vekja hana.\" Sigur\u00f0rsvarar: \"Eigi sefr h\u00fan, h\u00fan hefir st\u00f3rr\u00e6\u00f0i me\u00f0 h\u00f6ndumvi\u00f0 okkr.\" \u00de\u00e1 m\u00e6lti Gu\u00f0r\u00fan me\u00f0 gr\u00e1ti: \"\u00deat ermikill harmr at vita \u00feinn bana. Far heldr ok finnhana ok vit, ef sjatni hennar ofsi, gef henni gull okm\u00fdk sv\u00e1 hennar rei\u00f0i.\" Sigur\u00f0r gekk \u00fat ok fann opinnsalinn. Hann hug\u00f0i hana sofa ok br\u00e1 af henni kl\u00e6\u00f0umok m\u00e6lti: \"Vaki \u00fe\u00fa, Brynhildr, s\u00f3l sk\u00ednn um allanb\u00e6inn, ok er \u00e6rit sofit. Hritt af \u00fe\u00e9r harmi ok takgle\u00f0i.\" H\u00fan m\u00e6lti: \"Hv\u00ed s\u00e6tir \u00feinni dirf\u00f0, er \u00fe\u00fa ferrmik at hitta? M\u00e9r var engi verri \u00ed \u00feessum svikum.\"Sigur\u00f0r spyrr: \"Hv\u00ed m\u00e6lir \u00fe\u00fa eigi vi\u00f0 menn, e\u00f0a hvatangrar \u00feik?\" Brynhildr svarar: \"\u00de\u00e9r skal ek segja m\u00ednarei\u00f0i.\" Sigur\u00f0r m\u00e6lti: \"Heillu\u00f0 ertu, ef \u00fe\u00fa \u00e6tlar grimmanminn hug vi\u00f0 \u00feik, ok er sj\u00e1 \u00feinn ma\u00f0r, er \u00fe\u00fakaust.\" \"Nei,\" segir h\u00fan, \"eigi rei\u00f0 Gunnarr eldinn tilv\u00e1r, ok eigi galt hann m\u00e9r at mundi felldan val. Ekundru\u00f0umst \u00feann mann, er kom \u00ed minn sal, ok \u00fe\u00f3ttumstek kenna y\u00f0ur augu, ok fekk ek \u00fe\u00f3 eigi v\u00edstskilit fyrir \u00feeiri huldu, er \u00e1 l\u00e1 \u00e1 minni hamingju.\" Sigur\u00f0rsegir: \"Ekki erum v\u00e9r g\u00f6fgari menn en synirGj\u00faka. \u00deeir dr\u00e1pu Danakonung ok mikinn h\u00f6f\u00f0ingja,br\u00f3\u00f0ur Bu\u00f0la konungs.\" Brynhildr svarar: \"Margt illteigum v\u00e9r \u00feeim upp at inna, ok minn oss ekki \u00e1 harmav\u00e1ra. \u00de\u00fa, Sigur\u00f0r, v\u00e1tt orminn ok reitt eldinn ok ofm\u00edna s\u00f6k, ok v\u00e1ru \u00fear eigi synir Gj\u00faka konungs.\" Sigur\u00f0rsvarar: \"Ekki var\u00f0 ek \u00feinn ma\u00f0r, ok vartu m\u00ednkona, ok galt vi\u00f0 \u00fe\u00e9r mund \u00e1g\u00e6tr konungr.\" Brynhildrsvarar: \"Eigi s\u00e1 ek sv\u00e1 Gunnar, at minn hugr ger\u00f0ihl\u00e6ja vi\u00f0 honum, ok grimm em ek vi\u00f0 hann \u00fe\u00f3tt ekhylma yfir fyrir \u00f6\u00f0rum.\" \"\u00deat er \u00f3gurligt,\" segir Sigur\u00f0r,\"at unna eigi sl\u00edkum konungi, e\u00f0a hvat angrar \u00feik mest?M\u00e9r s\u00fdnist sem hans \u00e1st s\u00e9 \u00fe\u00e9r gulli betri.\" Brynhildrsvarar: \"\u00deat er m\u00e9r s\u00e1rast minna harma, at ekf\u00e6 eigi \u00fev\u00ed til lei\u00f0ar komit, at bitrt sver\u00f0 v\u00e6ri ro\u00f0it\u00ed \u00fe\u00ednu bl\u00f3\u00f0i.\" Sigur\u00f0r svarar: \"Kv\u00ed\u00f0 eigi \u00fev\u00ed. Skammtmun at b\u00ed\u00f0a, \u00e1\u00f0r bitrt sver\u00f0 mun standa \u00ed m\u00ednu hjarta,ok ekki muntu \u00fe\u00e9r verra bi\u00f0ja, \u00fev\u00ed at \u00fe\u00fa munt eigieptir mik lifa. Munu ok f\u00e1ir v\u00e1rir l\u00edfsdagar he\u00f0an \u00edfr\u00e1.\" Brynhildr svarar: \"Eigi standa \u00fe\u00edn or\u00f0 af litluf\u00e1ri, s\u00ed\u00f0an \u00fe\u00e9r sviku\u00f0 mik fr\u00e1 \u00f6llu yndi, ok ekki hir\u00f0iek um l\u00edfit.\" Sigur\u00f0r svarar: \"Lif \u00fe\u00fa ok unn Gunnarikonungi ok m\u00e9r, ok allt mitt f\u00e9 vil ek til gefa, at \u00fe\u00fadeyir eigi.\" Brynhildr svarar: \"Eigi veizt \u00fe\u00fa gerla mitte\u00f0li. \u00de\u00fa berr af \u00f6llum m\u00f6nnum, en \u00fe\u00e9r hefir engikona or\u00f0it lei\u00f0ari en ek.\" Sigur\u00f0r svarar: \"Annat ersannara: Ek unna \u00fe\u00e9r betr en m\u00e9r, \u00fe\u00f3tt ek yr\u00f0a fyrir\u00feeim svikum, ok m\u00e1 \u00fev\u00ed n\u00fa ekki breg\u00f0a, \u00fev\u00ed at \u00e1vallt,er ek g\u00e1\u00f0a m\u00edns ge\u00f0s, \u00fe\u00e1 harma\u00f0i mik \u00feat, er \u00fe\u00fa varteigi m\u00edn kona. En af m\u00e9r bar ek sem ek m\u00e1tta, \u00feat erek var \u00ed konungsh\u00f6ll, ok unda ek \u00fev\u00ed \u00fe\u00f3, at v\u00e9r v\u00e1rum\u00f6ll saman. Kann ok ver\u00f0a, at fram ver\u00f0i at koma\u00feat, sem fyrir er sp\u00e1t, ok ekki skal \u00fev\u00ed kv\u00ed\u00f0a.\" Brynhildrsvarar: \"Of seinat hefir \u00fe\u00fa at segja, at \u00feik angrarminn harmr, en n\u00fa f\u00e1m v\u00e9r enga l\u00edkn.\" Sigur\u00f0r svarar:\"Gjarna vilda ek, at vit stigim \u00e1 einn be\u00f0 b\u00e6\u00f0i okv\u00e6rir \u00fe\u00fa m\u00edn kona.\" Brynhildr svarar: \"Ekki er sl\u00edktat m\u00e6la, ok eigi mun ek eiga tv\u00e1 konunga \u00ed einni h\u00f6ll,ok fyrr skal ek l\u00edf l\u00e1ta en ek sv\u00edkja Gunnar konung,\" --ok minnist n\u00fa \u00e1 \u00feat, er \u00feau fundust \u00e1 fjallinu ok s\u00f3rustei\u00f0a, -- \"en n\u00fa er \u00fev\u00ed \u00f6llu brug\u00f0it, ok vil ek eigilifa.\" \"Eigi munda ek \u00feitt nafn,\" sag\u00f0i Sigur\u00f0r, \"okeigi kennda ek \u00feik, fyrr en \u00fe\u00fa vart gift, ok er \u00feettainn mesti harmr.\" \u00de\u00e1 m\u00e6lti Brynhildr: \"Ek vann ei\u00f0at eiga \u00feann mann, er ri\u00f0i minn vafrloga, en \u00feann ei\u00f0vilda ek halda e\u00f0a deyja ella.\" \"Heldr en \u00fe\u00fa deyir,vil ek \u00feik eiga, en fyrirl\u00e1ta Gu\u00f0r\u00fanu,\" segir Sigur\u00f0r,en sv\u00e1 \u00fer\u00fatnu\u00f0u hans s\u00ed\u00f0ur, at \u00ed sundr gengu brynjuhringar.\"Eigi vil ek \u00feik,\" sag\u00f0i Brynhildr, \"ok enganannarra.\" Sigur\u00f0r gekk \u00ed brott. Sv\u00e1 segir \u00ed Sigur\u00f0arkvi\u00f0u:\"\u00dat gekk Sigur\u00f0randspjalli fr\u00e1,hollvinr lof\u00f0aok hnipna\u00f0i,sv\u00e1 at ganga namgunnarf\u00fasumsundr of s\u00ed\u00f0urserkr j\u00e1rnofinn.\"Ok er Sigur\u00f0r kom \u00ed h\u00f6llina, spyrr Gunnarr, hv\u00e1rthann viti, hverr meintregi henni v\u00e6ri e\u00f0a hv\u00e1rt h\u00fanhefir m\u00e1l sitt. Sigur\u00f0r kva\u00f0 hana m\u00e6la mega. Ok n\u00faferr Gunnarr at hitta hana \u00ed annat sinn ok spyrr, hv\u00edgegndi hennar meini e\u00f0a hv\u00e1rt nokkur b\u00f3t mundi tilliggja. \"Ek vil eigi lifa,\" sag\u00f0i Brynhildr, \"\u00fev\u00ed at Sigur\u00f0rhefir mik v\u00e9lt ok eigi s\u00ed\u00f0r \u00feik, \u00fe\u00e1 er \u00fe\u00fa l\u00e9zthann fara \u00ed m\u00edna s\u00e6ng. N\u00fa vil ek eigi tv\u00e1 menn eigasenn \u00ed einni h\u00f6ll, ok \u00feetta skal vera bani Sigur\u00f0ar e\u00f0a\u00feinn e\u00f0a minn, \u00fev\u00ed at hann hefir \u00feat allt sagt Gu\u00f0r\u00fanu,en h\u00fan brigzlar m\u00e9r.\""}}