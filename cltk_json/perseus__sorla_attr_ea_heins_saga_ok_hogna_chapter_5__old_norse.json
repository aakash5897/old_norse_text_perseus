{"originalTitle": "S\u00f6rla_\u00de\u00e1ttr_E\u00f0a_He\u00f0ins_Saga_Ok_H\u00f6gna_Chapter_5", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "S\u00f6rla_\u00de\u00e1ttr_E\u00f0a_He\u00f0ins_Saga_Ok_H\u00f6gna_Chapter_5", "text": {"0": "Hjarrandi hefir konungr heitit. Hann r\u00e9\u00f0 fyrir Serklandi.Hann \u00e1tti s\u00e9r drottningu ok einn son, \u00feann erHe\u00f0inn er nefndr. Hann var snemma afreksma\u00f0r atafli, vexti ok atgervi. Hann lag\u00f0i \u00ed herna\u00f0 \u00e1 \u00e6skualdriok ger\u00f0ist s\u00e6konungr ok herja\u00f0i v\u00ed\u00f0a um Span\u00eda okGr\u00e6cia ok \u00f6ll n\u00e1l\u00e6g r\u00edki, sv\u00e1 at hann skattgildi undirsik tuttugu konunga, sv\u00e1 at allir heldu af honum landok l\u00e9n. He\u00f0inn sat \u00e1 vetrum heima \u00ed Serklandi.\u00deat er sagt einhvern t\u00edma, at He\u00f0inn f\u00f3r \u00e1 sk\u00f3g me\u00f0hir\u00f0 sinni. Hann var\u00f0 staddr \u00ed rj\u00f3\u00f0ri einn sinna manna.Hann s\u00e1 konu sitja \u00e1 st\u00f3li \u00ed rj\u00f3\u00f0rinu, mikla vexti okfr\u00ed\u00f0a sj\u00f3num. H\u00fan kvaddi He\u00f0in kurteisliga. Hannspur\u00f0i hana at nafni, en h\u00fan nefndist G\u00f6ndul. S\u00ed\u00f0antalast \u00feau vi\u00f0, spyrr h\u00fan hann at st\u00f3rvirkjum s\u00ednum,en hann sag\u00f0i henni allt af l\u00e9tta ok spur\u00f0i hana, hv\u00e1rth\u00fan vissi nokkurn konung s\u00e9r jafnan at hreysti okhar\u00f0r\u00e6\u00f0i, fr\u00e6g\u00f0um ok framkv\u00e6mdum. H\u00fan kve\u00f0st\u00feann vita, er ekki skyrti vi\u00f0 hann ok eigi \u00fej\u00f3nu\u00f0u s\u00ed\u00f0rtuttugu konungar en honum, ok kva\u00f0 hann H\u00f6gnaheita ok sitja nor\u00f0r \u00ed Danm\u00f6rk. \"\u00deat veit ek,\" sag\u00f0iHe\u00f0inn, \"at \u00feat skulum vit reyna, hv\u00e1rr okkar fremrier.\" \"M\u00e1l mun \u00fe\u00e9r,\" segir G\u00f6ndul, \"til manna \u00feinna;\u00feeir munu leita \u00fe\u00edn.\" S\u00ed\u00f0an skilja \u00feau, ferr hann tilmanna sinna, en h\u00fan sat \u00fear eptir. \u00deegar at v\u00e1rd\u00f6gumb\u00fdr He\u00f0inn fer\u00f0 s\u00edna, hefir einn dreka ok \u00e1 \u00ferj\u00fa hundru\u00f0manna. Hann heldr nor\u00f0r \u00ed heima; hann siglir \u00featsumar ok \u00feann vetr. At v\u00e1rd\u00f6gum kom hann \u00ed Danm\u00f6rk."}}