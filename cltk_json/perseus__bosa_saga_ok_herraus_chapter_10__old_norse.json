{"originalTitle": "B\u00f3sa_Saga_Ok_Herrau\u00f0s_Chapter_10", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "B\u00f3sa_Saga_Ok_Herrau\u00f0s_Chapter_10", "text": {"0": "N\u00fa af \u00fev\u00ed, at eigi m\u00e1 \u00ed senn segja meir en eitt, \u00fe\u00e1ver\u00f0r n\u00fa \u00feat at sk\u00fdra, sem fyrr hefir til borit \u00ed s\u00f6gunni,ok er \u00fear n\u00fa til at taka fyrst, at Hlei\u00f0r, systirGo\u00f0mundar konungs, hvarf \u00ed burt af Gl\u00e6sisv\u00f6llum.Ok sem konungr saknar hennar, l\u00e6tr hann leita hennarb\u00e6\u00f0i \u00e1 sj\u00f3 ok landi, ok kunni hana engi upp atfr\u00e9tta. \u00deeir br\u00e6\u00f0r v\u00e1ru \u00fe\u00e1 me\u00f0 konungi, Hr\u00e6rekr okSiggeirr. Konungr ba\u00f0 Siggeir bindast fyrir um eptirleitHlei\u00f0ar ok vinna \u00feat til eiginor\u00f0s vi\u00f0 hana. Siggeirrkva\u00f0st \u00e6tla, at \u00feat mundi eigi au\u00f0velt at finna hana,ef hofgy\u00f0jan \u00e1 Bjarmalandi vissi ekki til hennar. \u00deeirbjuggust n\u00fa \u00f3r landi ok h\u00f6f\u00f0u fimm skip ok f\u00f3ru tilBjarmalands ok fundu H\u00e1rek konung ok s\u00f6g\u00f0u honums\u00edn erendi, en hann ba\u00f0 \u00fe\u00e1 fara til hofsins ok kva\u00f0 eigimundu laust fyrir liggja, ef J\u00f3mali e\u00f0a gy\u00f0jan vissuekki til hennar. \u00deeir f\u00f3ru n\u00fa til hofsins ok fundu \u00fear\u00f6skudyngjuna, ok s\u00e1st engi \u00f6rmul neins \u00feess, er \u00fear\u00e1tti at vera. F\u00f3ru \u00feeir n\u00fa um sk\u00f3ginn ok k\u00f3mu tilbygg\u00f0a H\u00f3ketils karls ok fr\u00e9ttu eptir, hv\u00e1rt \u00feau vissuekki til, hverr hofinu hef\u00f0i grandat. En karl kva\u00f0st\u00feat eigi vita, en hann sag\u00f0i \u00fe\u00f3, at tveir gauzkir mennhef\u00f0i legit undir V\u00ednusk\u00f3gi mj\u00f6k lengi, ok h\u00e9t annarrHerrau\u00f0r, en annarr B\u00f6gu-B\u00f3si, ok kva\u00f0 hann \u00fe\u00e1 s\u00e9r\u00feykkja l\u00edkasta til at hafa gert sl\u00edkt st\u00f3rr\u00e6\u00f0i. En b\u00f3ndad\u00f3ttirsag\u00f0ist hafa fundit \u00fe\u00e1 \u00e1 veginum, \u00fe\u00e1 \u00feeir f\u00f3rutil skips, ok \u00feeir h\u00f6f\u00f0u me\u00f0 s\u00e9r Hlei\u00f0i, systur Go\u00f0mundarkonungs af Gl\u00e6sisv\u00f6llum, ok s\u00f6g\u00f0u hennar tils\u00edn leita mega, ef nokkurr vildi hana finna.Ok sem \u00feeir ur\u00f0u \u00feessa v\u00edsir, s\u00f6g\u00f0u \u00feeir \u00feetta konungi,ok s\u00f6fnu\u00f0u \u00feeir n\u00fa li\u00f0i um allt Bjarmaland okfengu \u00fear \u00ferj\u00fa skip ok tuttugu ok sigldu s\u00ed\u00f0an til Gautlandsok k\u00f3mu \u00fear \u00feann t\u00edma, sem \u00feeir f\u00f3stbr\u00e6\u00f0r v\u00e1ru\u00ed bardaganum \u00e1 Br\u00e1v\u00f6llum, ok var Hringr konungrf\u00e1mennr heima, ok bu\u00f0u \u00feeir honum \u00feegar bardagae\u00f0a gefa upp meyna. Konungr kj\u00f6ri heldr at berjast,ok ur\u00f0u \u00fear skj\u00f3t umskipti. Fell \u00fear Hringr konungrok mestr hluti li\u00f0s hans. T\u00f3ku \u00feeir n\u00fa meyna, en r\u00e6ntuf\u00e9 \u00f6llu ok f\u00f3ru \u00ed burt s\u00ed\u00f0an ok l\u00e9ttu eigi, fyrr en \u00feeirk\u00f3mu heim \u00e1 Gl\u00e6sisv\u00f6llu, ok var\u00f0 Go\u00f0mundr konungrfeginn systur sinni ok \u00feakka\u00f0i \u00feeim vel fyrirfer\u00f0ina, ok \u00fe\u00f3tti h\u00fan or\u00f0in in fr\u00e6gasta. Siggeirr bi\u00f0rn\u00fa Hlei\u00f0ar, en h\u00fan var treg til \u00feess ok kva\u00f0 \u00feat makligt,at s\u00e1 nyti s\u00edn, er hana frelsa\u00f0i \u00f3r tr\u00f6llah\u00f6ndum.Konungr kva\u00f0 Siggeir vel hafa til hennar unnit oksegist eiga at r\u00e1\u00f0a gifting hennar, -- \"ok skal eigi \u00fatlendumh\u00f6f\u00f0ingjum gagnast at eiga \u00feik, ef \u00fe\u00fa vilt eigiv\u00e1rum r\u00e1\u00f0um hl\u00edta,\" ok var\u00f0 n\u00fa sv\u00e1 at vera sem konungrvildi. Ok l\u00e1tum \u00fe\u00e1 n\u00fa b\u00faast vi\u00f0 br\u00fa\u00f0laupi s\u00ednu,\u00fev\u00ed at \u00feeir hyggja n\u00fa gott til s\u00edn, en \u00feat m\u00e6tti ver\u00f0a,at beinaspj\u00f6ll yr\u00f0i \u00e1 bo\u00f0inu."}}