{"originalTitle": "Beowulf_X", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_X", "text": {"0": "X\u00d0\u0101 him Hr\u014d\u00feg\u0101r gew\u0101t  mid his h\u00e6le\u00fea gedryht,eodur Scyldinga  \u016bt of healle;wolde w\u012bgfruma  Wealh\u00fe\u0113o s\u0113can,cw\u0113n t\u014d gebeddan.  H\u00e6fde KyningwuldorGrendle t\u014dg\u0113anes,  sw\u0101 guman gefrungon,seleweard \u0101seted;  sundornytte beh\u0113oldymb aldor Dena,  eotonweard' \u0101b\u0113ad.H\u016bru G\u0113ata l\u0113od  georne tr\u016bowdem\u014ddgan m\u00e6gnes,  Metodes hyldo.--\u00d0\u0101 h\u0113 him of dyde  \u012bsernbyrnan,helm of hafelan,  sealde his hyrsted sweord,\u012brena cyst  ombiht\u00feegne,ond gehealdan h\u0113t  hildegeatwe.Gespr\u00e6c \u00fe\u0101 se g\u014dda  gylpworda sum,B\u0113owulf G\u0113ata,  \u01e3r h\u0113 on bed stige:'N\u014d ic m\u0113 an herew\u00e6smun  hn\u0101gran taligeg\u016b\u00fegeweorca,  \u00feonne Grendel hine;for\u00fean ic hine sweorde  swebban nelle,aldre ben\u0113otan,  \u00fe\u0113ah ic eal m\u00e6ge;n\u0101t h\u0113 \u00fe\u0101ra g\u014dda,  \u00fe\u00e6t h\u0113 m\u0113 ong\u0113an slea,rand geh\u0113awe,  \u00fe\u0113ah \u00f0e h\u0113 r\u014df s\u012ben\u012b\u00fegeweorca;  ac wit on niht sculonsecge ofersittan,  gif h\u0113 ges\u0113cean dearw\u012bg ofer w\u01e3pen,  ond si\u00fe\u00f0an w\u012btig Godon sw\u0101 hw\u00e6\u00feere hond  h\u0101lig Dryhtenm\u01e3r\u00f0o d\u0113me,  sw\u0101 him gemet \u00feince.'Hylde hine \u00fe\u0101 hea\u00feod\u0113or,  hl\u0113orbolster onf\u0113ngeorles andwlitan,  ond hine ymb monigsnell\u012bc s\u01e3rinc  selereste geb\u0113ah.N\u01e3nig heora \u00fe\u014dhte,  \u00fe\u00e6t h\u0113 \u00feanon scoldeeft eardlufan  \u01e3fre ges\u0113cean,folc o\u00fe\u00f0e fr\u0113oburh,  \u00fe\u01e3r h\u0113 \u0101f\u0113ded w\u00e6s;ac h\u012be h\u00e6fdon gefr\u016binen,  \u00fe\u00e6t h\u012be \u01e3r t\u014d fela miclesin \u00fe\u01e3m w\u012bnsele  w\u00e6ld\u0113a\u00f0 fornam,Denigea l\u0113ode.  Ac him Dryhten forgeafw\u012bgsp\u0113da gewiofu,  Wedera le\u014ddum,fr\u014dfor ond fultum,  \u00fe\u00e6t h\u012be f\u0113ond heora\u00f0urh \u0101nes cr\u00e6ft  ealle oferc\u014dmon,selfes mibtum.  S\u014d\u00f0 is gec\u0233\u00feed,\u00fe\u00e6t mihtig God  manna cynnesw\u0113old w\u012bdeferh\u00f0.  C\u014dm on wanre nihtscr\u012b\u00f0an sceadugenga.  Sc\u0113otend sw\u01e3fon,\u00fe\u0101 \u00fe\u00e6t hornreced  healdan scoldon,ealle b\u016bton \u0101num.  \u00fe\u00e6t w\u00e6s yldum c\u016b\u00fe,\u00fe\u00e6t h\u012be ne m\u014dste,  \u00fe\u0101 Metod nolde,se s[c]ynsca\u00fea  under sceadu bregdan;--ac h\u0113 w\u00e6ccende  wr\u0101lum on andanb\u0101d bolgenm\u014dd  beadwa ge\u00feinges."}}