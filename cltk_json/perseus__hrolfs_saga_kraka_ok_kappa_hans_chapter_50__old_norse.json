{"originalTitle": "Hr\u00f3lfs_Saga_Kraka_Ok_Kappa_Hans_Chapter_50", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Kraka_Ok_Kappa_Hans_Chapter_50", "text": {"0": "Hr\u00f3lfr konungr sprettr n\u00fa \u00f3r h\u00e1s\u00e6tinu, er hann haf\u00f0i\u00e1\u00f0r drukkit um hr\u00ed\u00f0 ok allir hans kappar, skilja n\u00fa vi\u00f0drukkinn g\u00f3\u00f0a at sinni ok eru \u00fati \u00fev\u00ed n\u00e6st nemaB\u00f6\u00f0varr bjarki. Hann sj\u00e1 \u00feeir hvergi ok undrast \u00featmj\u00f6k, ok \u00feykkir \u00feeim ekki \u00f6rv\u00e6nt, at hann s\u00e9 annathv\u00e1rthertekinn e\u00f0a drepinn.Ok \u00feegar sem \u00feeir eru \u00fat komnir, brestr \u00ed \u00f3gurligrbardagi. Hr\u00f3lfr konungr fylgir sj\u00e1lfr fram merkjunumok kappar hans \u00fear me\u00f0 \u00e1 b\u00e1\u00f0ar s\u00ed\u00f0ur ok allr annarrborgarm\u00fagr, hverr eigi var f\u00e1r at telja, \u00fe\u00f3 at \u00feeir k\u00e6mitil l\u00edtils. \u00dear m\u00e1tti sj\u00e1 st\u00f3r h\u00f6gg \u00ed hj\u00e1lmum ok brynjum,sver\u00f0 ok spj\u00f3t m\u00e1tti \u00fear m\u00f6rg \u00e1 lopti sj\u00e1, ok sv\u00e1margr hr\u00e6vardalr, at \u00feaktar v\u00e1ru allar grundir. Hjaltiinn hugpr\u00fa\u00f0i m\u00e6lti: \"M\u00f6rg brynja er n\u00fa slitin okm\u00f6rg v\u00e1pn brotin ok margr hj\u00e1lmr spilltr ok margrhraustur riddari af baki stunginn, ok hefir konungrv\u00e1rr gott skap, \u00fev\u00ed at n\u00fa er hann sv\u00e1 gla\u00f0r sem \u00fe\u00e1 hanndrakk \u00f6l fastast ok vegr jafnt me\u00f0 b\u00e1\u00f0um h\u00f6ndum, oker hann mj\u00f6k \u00f3l\u00edkr \u00f6\u00f0rum konungum \u00ed bard\u00f6gum, \u00fev\u00edat sv\u00e1 l\u00edzt m\u00e9r sem hann hafi t\u00f3lf konunga afl, okmargan hraustan mann hefir hann drepit, ok n\u00fa m\u00e1Hj\u00f6rvar\u00f0r konungr sj\u00e1 \u00feat, at sver\u00f0it Sk\u00f6fnungr b\u00edtr,ok gnestr hann n\u00fa h\u00e1tt \u00ed \u00feeira hausum.\" En n\u00e1tt\u00faraSk\u00f6fnungs var s\u00fa, at hann kva\u00f0 vi\u00f0 h\u00e1tt, \u00fe\u00e1 hann kenndibeinanna. L\u00fdstr n\u00fa \u00ed bardaga all\u00e1kafan, sv\u00e1 at ekki neittstendr vi\u00f0 Hr\u00f3lfi konungi ok k\u00f6ppum hans. Hr\u00f3lfrkonungr vegr sv\u00e1 me\u00f0 Sk\u00f6fnung, at undrum \u00fe\u00f3tti gegna,ok orka n\u00fa mj\u00f6k \u00e1 li\u00f0it Hj\u00f6rvar\u00f0s konungs, ok fellr\u00feat at handam\u00e1li.\u00deat sj\u00e1 \u00feeir Hj\u00f6rvar\u00f0r ok menn hans, at bj\u00f6rn einnmikill ferr fyrir Hr\u00f3lfs konungs m\u00f6nnum ok jafnan\u00fear n\u00e6st, sem konungrinn var. Hann drepr fleiri mennme\u00f0 s\u00ednum hrammi en fimm a\u00f0rir kappar konungs.Hrj\u00f3ta af honum h\u00f6gg ok skotv\u00e1pn. En hann br\u00fdtrundir sik b\u00e6\u00f0i menn ok hesta af li\u00f0i Hj\u00f6rvar\u00f0s konungs,ok allt \u00feat, sem \u00ed n\u00e1nd er, mylr hann me\u00f0 s\u00ednumt\u00f6nnum, sv\u00e1 at illr kurr kemr \u00ed li\u00f0 Hj\u00f6rvar\u00f0s konungs.Hjalti litast n\u00fa um ok s\u00e9r eigi B\u00f6\u00f0var, f\u00e9laga sinn,ok m\u00e6lti til Hr\u00f3lfs konungs: \"Hverju mun \u00feetta gegna,at B\u00f6\u00f0varr hl\u00edfir s\u00e9r sv\u00e1 ok kemr eigi n\u00e6ri konunginum,\u00fev\u00edl\u00edkan kappa sem v\u00e9r hug\u00f0um hann vera okhann opt reynzt hefir?\" Hr\u00f3lfr konungr segir: \"\u00dearnokkurs sta\u00f0ar mun hann vera, sem oss bezt gegnir,ef hann er sj\u00e1lfr\u00e1\u00f0r. Haltu \u00feinni pr\u00fd\u00f0i ok framg\u00f6ngu,en hallm\u00e6l honum ekki, \u00fev\u00ed at engi y\u00f0ar er hansjafningi, ok \u00e1fr\u00fd ek \u00fe\u00f3 engan y\u00f0ar, \u00fev\u00ed at \u00fe\u00e9r eru\u00f0allir inir hraustustu kappar.\" Hjalti hefr n\u00fa \u00e1 r\u00e1sok heim til konungsins herbergja ok s\u00e9r, hvar hann sitrok hefst ekki at. Hjalti m\u00e6lti: \"Hversu lengi skuluv\u00e9r b\u00ed\u00f0a ins fr\u00e6gasta kappa, ok er \u00feetta mikil \u00f3d\u00e6mi,at \u00fe\u00fa stendr ekki \u00e1 \u00fe\u00edna r\u00e9ttu f\u00e6tr ok reynir n\u00fa \u00fe\u00ednastyrku armleggi, sem sv\u00e1 eru sterkir sem alibirnir.Upp n\u00fa, B\u00f6\u00f0varr bjarki ok minn yfirmann, ella munek brenna h\u00fasit ok sj\u00e1lfan \u00feik, ok er \u00feetta h\u00f6fu\u00f0sk\u00f6mm,\u00fev\u00edl\u00edkr kappi sem \u00fe\u00fa ert, at konungrinn skuli leggjasik \u00ed h\u00e1ska fyrir oss, ok t\u00fdnir \u00fe\u00fa sv\u00e1 \u00fe\u00ednu mikla lofi,sem \u00fe\u00fa hefir um stund haft.\" B\u00f6\u00f0varr st\u00f3\u00f0 \u00fe\u00e1 upp okbl\u00e9s vi\u00f0 ok m\u00e6lti: \"Ekki \u00fearftu, Hjalti, at hr\u00e6\u00f0a mik,\u00fev\u00ed at ekki em ek enn hr\u00e6ddr, ok n\u00fa em ek alb\u00fainnat fara. \u00de\u00e1 ek var ungr, fl\u00fd\u00f0a ek hv\u00e1rki eld n\u00e9 j\u00e1rn,en eld hefi ek sjaldan reynt, en j\u00e1rngang hefi ek stundum\u00feolat ok fyrir hv\u00e1rigu gengit hingat til, ok skaltuat s\u00f6nnu segja, at ek vil fullvel berjast, ok jafnan hefirHr\u00f3lfr konungr kallat mik kappa fyrir s\u00ednum m\u00f6nnum.\u00c1 ek honum ok margt at launa, fyrst m\u00e6g\u00f0 ok t\u00f3lfb\u00fa, er hann gaf m\u00e9r, \u00fear me\u00f0 marga d\u00fdrgripi. Ek drapAgnar berserk ok eigi s\u00ed\u00f0r konung, ok er \u00feat verkhaft \u00ed minnum,\" telr n\u00fa upp fyrir honum m\u00f6rg st\u00f3rvirki,er hann haf\u00f0i unnit ok banama\u00f0r or\u00f0it margramanna, ok ba\u00f0 hann sv\u00e1 til \u00e6tla, at hann mundi\u00f3hr\u00e6ddr til bardaga ganga. \"En \u00fe\u00f3 hygg ek h\u00e9r vi\u00f0miklu meiri undr at eiga en hvarvetna \u00fear, sem v\u00e9rh\u00f6fum \u00e1\u00f0r komit. En ekki hefir \u00fe\u00fa konunginum veritsv\u00e1 hagfelldr \u00ed \u00feessu tilbrag\u00f0i sem \u00fe\u00e9r \u00feykkir, \u00fev\u00ed atn\u00e6ri mundi n\u00fa lagt hafa \u00e1\u00f0r, hv\u00e1rir sigrazt hef\u00f0i,en \u00fe\u00e9r hefir n\u00fa or\u00f0it meir vitf\u00e1tt en hitt, at \u00fe\u00fa mundirekki vel vilja konunginum, ok engum skyldi \u00f6\u00f0rumhans kappa enzt hafa \u00feetta nema \u00fe\u00e9r at kalla mik \u00fatnema konunginum, ok hvern annan skyldi ek drepithafa, ok vill n\u00fa dragast til \u00feess, sem ver\u00f0a vill, atengi r\u00e1\u00f0 skuli duga. Ek segi \u00fe\u00e9r at s\u00f6nnu, at n\u00fa m\u00e1ek m\u00f6rgum hlutum minna li\u00f0 veita konunginum en\u00e1\u00f0r \u00fe\u00fa kalla\u00f0ir mik upp he\u00f0an.\" Hjalti sag\u00f0i: \"\u00deat erlj\u00f3st, at m\u00e9r er vandast vi\u00f0 \u00feik ok Hr\u00f3lf konung, en\u00fe\u00f3 er vant \u00f3r at r\u00e1\u00f0a, \u00fe\u00e1 sv\u00e1 fellr.\""}}