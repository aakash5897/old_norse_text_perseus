{"originalTitle": "V\u00f6lsunga_Saga_Chapter_3", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "V\u00f6lsunga_Saga_Chapter_3", "text": {"0": "Siggeirr hefir konungr heitit. Hann r\u00e9\u00f0 fyrir Gautlandi.Hann var r\u00edkr konungr ok fj\u00f6lmennr. Hann f\u00f3r \u00e1fund V\u00f6lsungs konungs, ok ba\u00f0 hann Sign\u00fdjar til handas\u00e9r. \u00deessu tali tekr konungr vel ok sv\u00e1 synir hans, en h\u00fansj\u00e1lf var \u00feessa \u00f3f\u00fas, bi\u00f0r \u00fe\u00f3 f\u00f6\u00f0ur sinn r\u00e1\u00f0a sem \u00f6\u00f0ru\u00fev\u00ed, sem til hennar t\u00e6ki. En konunginum s\u00fdndist \u00feat r\u00e1\u00f0at gifta hana, ok var h\u00fan f\u00f6stnu\u00f0 Siggeiri konungi. En\u00fe\u00e1 er sj\u00e1 veizla ok r\u00e1\u00f0ahagr skal takast, skal Siggeirrkonungr s\u00e6kja veizluna til V\u00f6lsungs konungs. Konungrbj\u00f3st vi\u00f0 veizlunni eptir inum beztum f\u00f6ngum. Ok\u00fe\u00e1 er \u00feessi veizla var alb\u00fain, k\u00f3mu \u00fear bo\u00f0smennV\u00f6lsungs konungs ok sv\u00e1 Siggeirs konungs at nefndumdegi, ok hefir Siggeirr konungr marga vir\u00f0uligamenn me\u00f0 s\u00e9r. Sv\u00e1 er sagt, at \u00fear v\u00e1ru miklir eldargervir eptir endilangri h\u00f6llinni, en n\u00fa stendr sj\u00e1 innmikli apaldr \u00ed mi\u00f0ri h\u00f6llinni, sem fyrr var nefndr.N\u00fa er \u00feess vi\u00f0 geti\u00f0, at \u00fe\u00e1 er menn s\u00e1tu vi\u00f0 eldanaum kveldit, at ma\u00f0r einn gekk inn \u00ed h\u00f6llina. S\u00e1 ma\u00f0rer m\u00f6nnum \u00f3kunnr at s\u00fdn. Sj\u00e1 ma\u00f0r hefir \u00feess h\u00e1ttarb\u00faning, at hann hefir heklu flekk\u00f3tta yfir s\u00e9r. S\u00e1 ma\u00f0rvar berf\u00e6ttr ok haf\u00f0i kn\u00fdtt l\u00ednbr\u00f3kum at beini. S\u00e1 ma\u00f0rhaf\u00f0i sver\u00f0 \u00ed hendi ok gengr at barnstokkinum okh\u00f6tt s\u00ed\u00f0an \u00e1 h\u00f6f\u00f0i. Hann var h\u00e1r mj\u00f6k ok eldiligr ok eins\u00fdnn.Hann breg\u00f0r sver\u00f0inu ok stingr \u00fev\u00ed \u00ed stokkinn, sv\u00e1at sver\u00f0it s\u00f6kkr at hj\u00f6ltum upp. \u00d6llum m\u00f6nnum fellustkve\u00f0jur vi\u00f0 \u00feenna mann. \u00de\u00e1 tekr hann til or\u00f0a ok m\u00e6lti:\"S\u00e1, er \u00feessu sver\u00f0i breg\u00f0r \u00f3r stokkinum, \u00fe\u00e1 skal s\u00e1 \u00feat\u00feiggja at m\u00e9r at gj\u00f6f, ok skal hann \u00feat sj\u00e1lfr sanna, ataldri bar hann betra sver\u00f0 s\u00e9r \u00ed hendi en \u00feetta er.\" Eptir\u00feetta gengr sj\u00e1 inn gamli ma\u00f0r \u00fat \u00f3r h\u00f6llinni, ok veitengi, hverr hann er e\u00f0a hvert hann gengr. N\u00fa standa\u00feeir upp ok metast ekki vi\u00f0 at taka sver\u00f0it. \u00deykkists\u00e1 bezt hafa, er fyrst n\u00e1ir. S\u00ed\u00f0an gengu til inir g\u00f6fgustumenn fyrst, en \u00fe\u00e1 hverr at \u00f6\u00f0rum. Engi kemr s\u00e1 til, ern\u00e1i, \u00fev\u00ed at engan veg bifast, er \u00feeir taka til. N\u00fa kom tilSigmundr, sonr V\u00f6lsungs konungs, ok t\u00f3k ok br\u00e1 sver\u00f0inu\u00f3r stokkinum, ok var sem laust l\u00e6gi fyrir honum.\u00deetta v\u00e1pn s\u00fdndist \u00f6llum sv\u00e1 gott, at engi \u00fe\u00f3ttist s\u00e9t hafajafngott sver\u00f0, ok b\u00fd\u00f0r Siggeirr honum at vega \u00ferj\u00fajafnv\u00e6gi gulls. Sigmundr segir: \"\u00de\u00fa m\u00e1ttir taka \u00feettasver\u00f0 eigi s\u00ed\u00f0r en ek, \u00fear sem \u00feat st\u00f3\u00f0, ef \u00fe\u00e9r s\u00e6mdi atbera, en n\u00fa f\u00e6r \u00fe\u00fa \u00feat aldri, er \u00feat kom \u00e1\u00f0r \u00ed m\u00edna h\u00f6nd,\u00fe\u00f3tt \u00fe\u00fa bj\u00f3\u00f0ir vi\u00f0 allt \u00feat gull, er \u00fe\u00fa \u00e1tt.\" Siggeirr konungrreiddist vi\u00f0 \u00feessi or\u00f0 ok \u00fe\u00f3tti s\u00e9r h\u00e1\u00f0uliga svaratvera. En fyrir \u00fev\u00ed, at honum var sv\u00e1 varit, at hann varundirhyggjuma\u00f0r mikill, \u00fe\u00e1 l\u00e6tr hann n\u00fa sem hannhir\u00f0i ekki um \u00feetta m\u00e1l, en \u00feat sama kveld hug\u00f0i hannlaun fyrir \u00feetta, \u00feau er s\u00ed\u00f0ar k\u00f3mu fram."}}