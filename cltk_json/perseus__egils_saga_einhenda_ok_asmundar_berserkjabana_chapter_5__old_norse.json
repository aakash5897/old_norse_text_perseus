{"originalTitle": "Egils_Saga_Einhenda_Ok_\u00c1smundar_Berserkjabana_Chapter_5", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Egils_Saga_Einhenda_Ok_\u00c1smundar_Berserkjabana_Chapter_5", "text": {"0": "\u00deeir b\u00faa n\u00fa fer\u00f0 s\u00edna ok koma til Tryggva konungs.\u00c1smundr kvaddi konung, en hann t\u00f3k honum vel okspur\u00f0i, hv\u00e1rt hann hef\u00f0i fundit Egil inn einhenda. \u00c1smundrkve\u00f0st hann fundit hafa, -- \"ok hefi ek eigi s\u00e9tvaskara mann, ok vill hann n\u00fa ganga \u00ed sta\u00f0 R\u00f6gnvaldsok vit b\u00e1\u00f0ir, at verja land \u00feitt.\" \"Ef \u00fe\u00fa vilt selja m\u00e9rtr\u00fa \u00fe\u00edna,\" sag\u00f0i konungr, \"at \u00feit gangi\u00f0 \u00ed hans sta\u00f0, \u00fe\u00e1mun ek taka s\u00e6ttir af ykkr.\" \u00c1smundr kve\u00f0st \u00feat geravilja. Var Egill \u00fe\u00e1 til kalla\u00f0r, ok ger\u00f0ust \u00feeir \u00c1smundrlandvarnarmenn konungs ok s\u00e1tu \u00fear um vetrinn.At j\u00f3lum haf\u00f0i konungr vinabo\u00f0, ok j\u00f3ladag innfyrsta spur\u00f0i konungr eptir, hv\u00e1rt nokkurr v\u00e6ri s\u00e1 \u00fearkominn, at honum kynni at segja, hvat or\u00f0it mundi afd\u00e6trum hans, en \u00feat kunni engi at segja. L\u00fdsti konungr\u00fe\u00e1 \u00feeim skilm\u00e1la, sem hann haf\u00f0i \u00e1 gert. Egill sag\u00f0i:\"\u00deat v\u00e6ri r\u00f6skum m\u00f6nnum gott til fj\u00e1r at vinna.\" Eptirj\u00f3lin f\u00f3r hverr til s\u00edns heimilis.\u00deegar h\u00e1vetri var li\u00f0it, settu \u00feeir Egill ok \u00c1smundrskip sitt \u00e1 sj\u00f3 ok v\u00f6ldu \u00e1 fj\u00f3ra menn ok tuttugu, en s\u00e1h\u00e9t V\u00edglogi, sem \u00feeir settu fyrir \u00fe\u00e1, sem eptir v\u00e1ru, en\u00feeir s\u00f6g\u00f0ust mundu leita konungsd\u00e6tranna ok eigi aptrkoma, fyrr en \u00fe\u00e6r fyndist annathv\u00e1rt l\u00edfs e\u00f0a dau\u00f0ar.Sigldu \u00feeir n\u00fa \u00ed haf ok vissu aldri, hvert \u00feeir skyldufara. K\u00f6nnu\u00f0u \u00feeir eyjar ok \u00fatsker ok fjallbygg\u00f0ir okf\u00f3ru sv\u00e1 allt sumarit, en at vetri v\u00e1ru \u00feeir komnir nor\u00f0rat J\u00f6tunheimum, ok l\u00f6g\u00f0u \u00feeir \u00fear undir sk\u00f3g einnok bjuggust \u00fear um ok settu upp skip sitt. S\u00f6g\u00f0u \u00feeirs\u00ednum m\u00f6nnum, at \u00feeir skyldu \u00fear dveljast um vetrinn.\"Skulu vit Egill,\" sag\u00f0i \u00c1smundr \"kanna land \u00feetta,en ef vit komum eigi aptr at sumri, \u00fe\u00e1 skulu \u00fe\u00e9r fara,hvert sem y\u00f0r lystir.\"Ganga \u00feeir n\u00fa \u00e1 m\u00f6rkina ok skj\u00f3ta d\u00fdr ok fugla tilmatar s\u00e9r. V\u00e1ru \u00feeir \u00e1 m\u00f6rkum, sv\u00e1 at m\u00e1nu\u00f0um skipti,ok fengu stundum engan mat. Eitt sinn k\u00f3mu \u00feeir \u00eddal einn. \u00c1 ein var \u00fear ok eyrar sl\u00e9ttar, en upp yfirsk\u00f3gr ok hamrar. \u00dear s\u00e1 \u00feeir margt geitf\u00e9 ok feitahafra. R\u00e1ku \u00feeir saman f\u00e9it ok t\u00f3ku einn feitan hafrok s\u00f6g\u00f0ust skyldu skera hann, ok \u00fev\u00ed n\u00e6st heyra \u00feeirkv\u00e6klat upp yfir sik. Stukku \u00fe\u00e1 burt allar geitrnar, okvar\u00f0 \u00feeim lauss hafrinn. \u00deeir s\u00e1 kvikendi uppi \u00edh\u00f6mrunum. \u00deat var meira \u00e1 \u00feverveginn en h\u00e6\u00f0ina. \u00deatvar sv\u00e1 hvellt sem bjalla ok spur\u00f0i, hverir sv\u00e1 djarfirv\u00e6ri, at stela vildu hafri drottningarinnar. \u00c1smundrm\u00e6lti: \"Hver ertu, in fagra ok in b\u00f3lfimliga, e\u00f0a hvarr\u00e6\u00f0r drottning \u00fe\u00edn?\" \"Skinnnefja heiti ek,\" sag\u00f0i h\u00fan,\"en m\u00f3\u00f0ir m\u00edn Arinnefja. H\u00fan er drottning h\u00e9r \u00edJ\u00f6tunheimum ok b\u00fdr skammt burt he\u00f0an. M\u00e6ttu \u00feit finnahana heldr en stela.\" \"Satt segir \u00fe\u00fa \u00feat,\" sag\u00f0i \u00c1smundr.T\u00f3k hann \u00fe\u00e1 fingrgull ok gaf Skinnnefju. \"Eigi \u00feoriek at \u00feiggja,\" sag\u00f0i h\u00fan, \"at \u00fe\u00e9r, \u00fev\u00ed at ek veit, atm\u00f3\u00f0ir m\u00edn segir, at \u00feat s\u00e9 hv\u00edlutollr minn.\" \"Eigi erek vanr at taka aptr \u00feat, sem ek gef,\" sag\u00f0i \u00c1smundr,\"en \u00feiggja munu vit, at \u00fe\u00fa umgangir okkr grei\u00f0a.\"S\u00ed\u00f0an f\u00f3r h\u00fan heim undan ok finnr m\u00f3\u00f0ur s\u00edna.Kerling spur\u00f0i, hv\u00ed h\u00fan v\u00e6ri sv\u00e1 sein. H\u00fan kve\u00f0sthafa fundit tv\u00e1 menn beina\u00feurfi, -- \"ok gaf annarr\u00feeira m\u00e9r gull ok ba\u00f0 mik v\u00edsa \u00feeim til gistingar.\" \"Hv\u00ed\u00fe\u00e1ttu gull?\" sag\u00f0i h\u00fan. \"Ek \u00e6tla\u00f0a hj\u00e1 \u00fe\u00e9r tillaunanna,\" sag\u00f0i Skinnnefja. \"Hv\u00ed battu \u00fe\u00e1 ekki hingatfara?\" sag\u00f0i kerling. \"Ek vissa eigi, hversu \u00fe\u00e9r var um\u00feat gefit,\" sag\u00f0i h\u00fan. \"Bj\u00f3\u00f0 \u00feeim hingat,\" sag\u00f0ikerling. Skinnnefja hlj\u00f3p \u00feegar ok m\u00e6lti: \"M\u00f3\u00f0ir m\u00edn ba\u00f0ykkr koma til s\u00edn. Skulu \u00feit vera l\u00e9ttir af t\u00ed\u00f0endum.Mun h\u00fan \u00e1 flestu kunna grein at gera.\"N\u00fa finna \u00feeir kerlingu. H\u00fan spur\u00f0i \u00fe\u00e1 at nafni.\u00deeir s\u00f6g\u00f0u it sanna til. Kerling var stars\u00fdn \u00e1 Egil. \u00deeirs\u00f6g\u00f0ust eigi hafa etit mat \u00e1 sjau d\u00f6gum. Kerling var atat renna mj\u00f3lk. H\u00fan \u00e1tti fimm tigi geita, ok mj\u00f3lku\u00f0usem k\u00fdr. H\u00fan \u00e1tti ketil st\u00f3ran, ok t\u00f3k hann alla mj\u00f3lkina.H\u00fan \u00e1tti hveitiakr st\u00f3ran. T\u00f3k h\u00fan \u00fear sv\u00e1 mikitmj\u00f6l, at h\u00fan ger\u00f0i hvern dag graut \u00ed katlinum, ok h\u00f6f\u00f0u\u00fe\u00e6r \u00feat til vi\u00f0rl\u00edfis. \"\u00de\u00fa, Skinnnefja,\" sag\u00f0i h\u00fan, \"takhr\u00eds ok ger eld brenniligan. Mun eigi of vel plagat,\u00fe\u00f3tt \u00feeir eti grautinn.\" Skinnnefja haf\u00f0i \u00ed fl\u00fdti. Enkerling ba\u00f0 \u00fe\u00e1 her\u00f0a \u00e1, \u00feat fyrst sem til v\u00e6ri. Kom\u00fear fram d\u00fdra hold ok fugla. Kerling m\u00e6lti: \"Verumeigi hlj\u00f3\u00f0, \u00fe\u00f3 at eigi ver\u00f0i sv\u00e1 vel plagat sem veraskyldi. Mun langt, \u00e1\u00f0r en grautrinn er b\u00fainn, ok seg\u00fe\u00fa \u00e6vis\u00f6gu \u00fe\u00edna, \u00c1smundr, en \u00fe\u00e1 skal Egill vi\u00f0 taka,en \u00fe\u00e1 mun ek skemmta til bor\u00f0pr\u00fd\u00f0i af \u00fev\u00ed, sem yfirmik hefir borit, ok forvitnar mik at vita, hverrar \u00e6ttar \u00feiteru\u00f0 e\u00f0a hvat undir fer\u00f0um ykkrum b\u00fdr.\""}}