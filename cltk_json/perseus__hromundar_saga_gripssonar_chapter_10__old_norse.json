{"originalTitle": "Hr\u00f3mundar_Saga_Gripssonar_Chapter_10", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3mundar_Saga_Gripssonar_Chapter_10", "text": {"0": "Eptir \u00feetta safnar \u00d3l\u00e1fr konungr li\u00f0i, helt s\u00ed\u00f0an tilSv\u00ed\u00fej\u00f3\u00f0ar. Hr\u00f3mundr fylgdi honum. K\u00f3mu \u00feeir \u00f3vartat h\u00f6llu Haldings konungs. Hann l\u00e1 \u00ed \u00fatiskemmueinni. Hann var\u00f0 eigi fyrr varr vi\u00f0 en upp var brotinskemmuhur\u00f0in. Haldingr hr\u00f3par \u00e1 menn s\u00edna okspyrr, hverir um n\u00e6tr str\u00ed\u00f0a. Hr\u00f3mundr sag\u00f0i til s\u00edn.Konungr sag\u00f0i: \"\u00de\u00fa munt vilja hefna \u00feinna br\u00e6\u00f0ra.\"Hr\u00f3mundr kva\u00f0 hann skyldi f\u00e1tt tala um fall br\u00e6\u00f0rasinna, -- \"skaltu n\u00fa \u00feess gjalda ok h\u00e9r l\u00edfit missa.\" \u00de\u00e1hlj\u00f3p upp einn kappi Haldings konungs sv\u00e1 storr semrisi. Hr\u00f3mundr drap \u00feann. Haldingr konungr verst \u00edhv\u00edlunni, en fekk ekkert s\u00e1r, \u00fev\u00ed at hvert sinn Hr\u00f3mundrhj\u00f3 til hans, kom sver\u00f0it flatt \u00e1 konung. \u00de\u00e1 t\u00f3kHr\u00f3mundr kylfu ok lamdi Halding konung \u00ed hel. \u00de\u00e1m\u00e6lti Hr\u00f3mundr: \"H\u00e9r hefi ek felldan Halding konung,ok hefi ek eigi s\u00e9t fr\u00e6gra mann.\" Karlinn Blindr,er h\u00e9t Bavis, var bundinn ok hengdr, ok r\u00e6ttist sv\u00e1draumr hans. T\u00f3ku \u00feeir \u00fear mikit gull ok annat f\u00e9,heldu s\u00ed\u00f0an heim. \u00d3l\u00e1fr konungr gifti Hr\u00f3mundi Svanhv\u00edt.\u00deau unntust vel, \u00e1ttu sonu ok d\u00e6tr til samans okv\u00e1ru afbrag\u00f0 annarra. Eru af \u00feeim komnar konunga\u00e6ttir ok kappar miklir, ok l\u00fdkr h\u00e9r s\u00f6gu Hr\u00f3mundarGripssonar."}}