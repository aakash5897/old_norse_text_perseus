{"originalTitle": "Hr\u00f3lfs_Saga_Kraka_Ok_Kappa_Hans_Chapter_7", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Kraka_Ok_Kappa_Hans_Chapter_7", "text": {"0": "Fyrir Saxlandi r\u00e9\u00f0 \u00ed \u00feann t\u00edma ein drottning, er\u00d3l\u00f6f h\u00e9t. H\u00fan var \u00e1 \u00fe\u00e1 lei\u00f0 sem herkonungar. F\u00f3rh\u00fan me\u00f0 skj\u00f6ld ok brynju ok gyr\u00f0 sver\u00f0i ok hj\u00e1lm \u00e1h\u00f6f\u00f0i. \u00deannig var henni h\u00e1ttat: v\u00e6n at yfirliti en grimm\u00ed skapi ok st\u00f3rmannlig. \u00deat var m\u00e1l manna, at s\u00fa v\u00e6ribeztr kostr \u00ed \u00feann t\u00edma \u00e1 Nor\u00f0rl\u00f6ndum, er menn h\u00f6f\u00f0uspurn af, en h\u00fan vildi \u00fe\u00f3 engan mann eiga. Helgi konungrfr\u00e9ttir n\u00fa til drottningar \u00feeirar innar st\u00f3rl\u00e1tu ok\u00fe\u00f3tti s\u00e9r mikill frami \u00ed aukast a\u00f0 f\u00e1 \u00feessarar konu,hv\u00e1rt sem henni v\u00e6ri \u00fea\u00f0 viljugt vel e\u00f0a mi\u00f0r.Ok einhverju sinni f\u00f3r hann \u00feangat me\u00f0 miklu herli\u00f0i.Hann kom \u00fear vi\u00f0 land, er \u00feessi in r\u00edka drottningr\u00e9\u00f0 fyrir, ok kemr \u00fear \u00e1 \u00f3vart. Hann sendi menns\u00edna heim til hallar ok bi\u00f0r at l\u00e1ta segja \u00d3l\u00f6fu drottningu,at hann vili \u00fear veizlu \u00feiggja me\u00f0 s\u00ednu li\u00f0i. Sendimennsegja \u00feetta drottningu, ok kom \u00feetta \u00e1 hana \u00f3vart,ok var engi kostr li\u00f0i at safna. T\u00f3k h\u00fan \u00fe\u00e1 \u00feennaaf, sem betr var, at h\u00fan b\u00fd\u00f0r Helga konungi til veizlume\u00f0 \u00f6llu li\u00f0i s\u00ednu. Helgi konungr kemr n\u00fa til veizlunnarok skipar h\u00e1s\u00e6ti hj\u00e1 drottningu, drekka n\u00fab\u00e6\u00f0i samt um kveldit, ok skortir \u00fear ekki neitt, okfann engi \u00f3gle\u00f0i \u00e1 \u00d3l\u00f6fu drottningu. Helgi konungrm\u00e6lti til drottningar: \"Sv\u00e1 er h\u00e1ttat,\" sag\u00f0i hann, \"atek vil, at vit drekkum brullaup okkart \u00ed kveld. Er h\u00e9rn\u00fa \u00e6rit fj\u00f6lmenni til \u00feess, ok skulu vit b\u00e6\u00f0i byggjaeina rekkju \u00ed n\u00f3tt.\" H\u00fan sag\u00f0i: \"Of br\u00e1tt, herra, \u00feykkirm\u00e9r at \u00feessu farit, en eigi \u00feykkir m\u00e9r annarr ma\u00f0rkurteisligri en \u00fe\u00fa, ef ek skal \u00feat ver\u00f0a upp at taka at\u00fe\u00fd\u00f0ast karlmann, enda v\u00e6nti ek, at \u00fe\u00e9r vili\u00f0 \u00feat eigime\u00f0 sv\u00edvir\u00f0ingu gera.\" Konungr sag\u00f0i, at henni v\u00e6ri\u00feat makligt fyrir drambl\u00e6ti sitt ok st\u00f3rl\u00e6ti, -- \"at vitb\u00faum n\u00fa b\u00e6\u00f0i saman sl\u00edka stund sem m\u00e9r l\u00edkar.\" H\u00fansag\u00f0i: \"Kj\u00f3sa munum v\u00e9r h\u00e9r fleiri v\u00e1ra vini, ok getek n\u00fa ekki at gert, ok munu \u00fe\u00e9r hlj\u00f3ta at r\u00e1\u00f0a, okmunu \u00fe\u00e9r s\u00e6miliga til v\u00e1r gera.\" Var \u00fe\u00e1 drukkit fastum kveldit ok lengi \u00e1 n\u00f3tt fram, ok er drottning allk\u00e1t,ok finnr engi annat \u00e1 henni en h\u00fan hyggi allgotttil r\u00e1\u00f0ahagsins. Ok um s\u00ed\u00f0ir er honum fylgt tils\u00e6ngr, ok var h\u00fan \u00fear fyrir. Konungr haf\u00f0i drukkitsv\u00e1 fast, at hann fell \u00feegar sofandi ni\u00f0r \u00ed hv\u00edluna.Drottningin neytir n\u00fa \u00feessa ok stingr honum svefn\u00feorn.Ok sem allir menn eru \u00ed burtu gengnir, \u00fe\u00e1 stendrdrottning upp. H\u00fan raka\u00f0i \u00fe\u00e1 af honum h\u00e1rit allt okneri \u00ed tj\u00f6ru. S\u00ed\u00f0an t\u00f3k h\u00fan eitt h\u00fa\u00f0fat ok l\u00e9t \u00fear \u00ed komanokkur kl\u00e6\u00f0i. Eptir \u00feat tekr h\u00fan konunginn ok reifarhann innan \u00ed \u00feessu h\u00fa\u00f0fati. S\u00ed\u00f0an f\u00e6r h\u00fan til mennok l\u00e6tr flytja hann til sinna skipa. H\u00fan vekr \u00fe\u00e1 uppmenn hans ok segir, at konungr \u00feeira s\u00e9 til skipa kominnok vili sigla, \u00fev\u00ed at n\u00fa s\u00e9 kominn g\u00f3\u00f0r byrr. \u00deeirhlupu upp, hverr sem skj\u00f3tast m\u00e1tti, ok v\u00e1ru \u00f6l\u00f3\u00f0irok vissu \u00f3gerla, hvat \u00feeir h\u00f6f\u00f0ust at. Sv\u00e1 k\u00f3mu \u00feeir tilskipa ok s\u00e1u hvergi konunginn, en eitt h\u00fa\u00f0fat s\u00e1u \u00feeir\u00fear komit \u00f3gurligt. Vilja \u00feeir n\u00fa forvitnast, hvat \u00ed er,ok b\u00ed\u00f0a sv\u00e1 konungsins, \u00e6tla hann muni koma nokkuts\u00ed\u00f0ar. En \u00fe\u00e1 \u00feeir hafa leyst, finna \u00feeir \u00fear \u00ed konungsinn sv\u00edvir\u00f0iliga leikinn. Hr\u00fdtr \u00fe\u00e1 \u00ed burtu svefn\u00feorninn,ok vaknar konungr \u00fe\u00e1 eigi vi\u00f0 g\u00f3\u00f0an draum oker n\u00fa \u00ed illu skapi til drottningar. En \u00ed annan sta\u00f0 er\u00feat at segja, at \u00d3l\u00f6f drottning safnar li\u00f0i um n\u00f3ttina,ok skortir ekki fj\u00f6lmenni, ok s\u00e9r Helgi konungr s\u00e9r n\u00faekki f\u00e6ri \u00e1 hana at leita. \u00deeir heyra n\u00fa l\u00fa\u00f0ragang okherbl\u00e1str \u00e1 landit upp. S\u00e9r konungr, at s\u00e1 muni verav\u00e6nstr at halda \u00ed burt sem skj\u00f3tast. Er \u00fe\u00e1 ok g\u00f3\u00f0r byrr.Siglir Helgi konungr n\u00fa heim \u00ed sitt r\u00edki me\u00f0 \u00feessasneypu ok sv\u00edvir\u00f0ing ok unir n\u00fa st\u00f3rilla ok hugsar opt,hversu hann megi f\u00e1 \u00e1 drottningu hefnt."}}