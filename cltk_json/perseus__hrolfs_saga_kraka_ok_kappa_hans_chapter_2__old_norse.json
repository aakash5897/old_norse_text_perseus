{"originalTitle": "Hr\u00f3lfs_Saga_Kraka_Ok_Kappa_Hans_Chapter_2", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Kraka_Ok_Kappa_Hans_Chapter_2", "text": {"0": "\u00deat var einn morgin snimma, at karlinn V\u00edfill vaknarvi\u00f0 ok m\u00e6lir: \"Margt er kynligt \u00e1 fer\u00f0 ok flug, okmiklar fylgjur ok m\u00e1ttugar eru hingat komnar \u00ed eyna.Standi\u00f0 upp, H\u00e1lfdanar synir, Hr\u00f3arr ok Helgi, ok haldi\u00f0ykkr \u00ed sk\u00f3garrunnum m\u00ednum \u00ed dag.\" \u00deeir hlupu \u00edsk\u00f3ginn. N\u00fa f\u00f3r \u00feetta eptir \u00fev\u00ed, sem karl gat til, at sendimennFr\u00f3\u00f0a konungs k\u00f3mu \u00e1 eyna ok leita \u00feeira hvarvetna,sem \u00feeim kemr \u00ed hug, ok finna hvergi sveinana.\u00deeim s\u00fdnist karl vera heldr skuggaligr, fara \u00fe\u00f3 \u00ed burtvi\u00f0 sv\u00e1 b\u00fait ok segja konungi, at \u00feeir kunni \u00fe\u00e1 ekkiat finna. \"Illa munu \u00fe\u00e9r leitat hafa,\" segir konungr,\"ok er karl \u00feessi margkunnugr, ok fari\u00f0 n\u00fa \u00ed sta\u00f0 aptrs\u00f6mu lei\u00f0, sv\u00e1 at karl ver\u00f0i s\u00edzt vi\u00f0 b\u00fainn til at breg\u00f0a\u00feeim undan, ef \u00feeir eru \u00fear.\" \u00deeir ver\u00f0a n\u00fa at gerasv\u00e1 sem konungr bau\u00f0, fara n\u00fa aptr \u00ed annat sinn tileyjarinnar. Karl m\u00e6lti vi\u00f0 sveinana: \"Ekki er ykkr tilsetu b\u00fait, haldi\u00f0 til sk\u00f3gar sem skj\u00f3tast.\" Sveinarnirger\u00f0u sv\u00e1. Eptir \u00feat \u00feustu konungsmenn at ok b\u00e1\u00f0ustranns\u00f3knar, ok l\u00e6tr karl allt opit fyrir \u00feeim standa,ok finna \u00fe\u00e1 hvergi um eyna, hvar sem \u00feeir leita, okfara sv\u00e1 aptr vi\u00f0 sv\u00e1 b\u00fait ok segja konungi. Fr\u00f3\u00f0i konungrsegir: \"N\u00fa skal ekki me\u00f0 laufsegli lengr faraat vi\u00f0 \u00feenna karl. Skal ek fara sj\u00e1lfr til eyjarinnar \u00feegar\u00e1 morgin,\" ok sv\u00e1 var n\u00fa gert, at konungr f\u00f3r sj\u00e1lfr.Karl vaknar ok heldr m\u00e6\u00f0iliga ok s\u00e9r n\u00fa enn, atskj\u00f3tt muni ver\u00f0a til r\u00e1\u00f0a at taka. Hann m\u00e6lti vi\u00f0 \u00fe\u00e1br\u00e6\u00f0r: \"\u00deit skulu\u00f0 kannast vi\u00f0, ef ek kalla h\u00e1tt Hoppok H\u00f3, hunda m\u00edna. Hlaupi\u00f0 \u00fe\u00e1 til jar\u00f0arh\u00fass ykkarok hafi\u00f0 \u00feat at marki, at \u00fe\u00e1 mun ekki fri\u00f0r kominn \u00edeyna, ok for\u00f0i\u00f0 \u00feit ykkr \u00fear, \u00fev\u00ed at Fr\u00f3\u00f0i, fr\u00e6ndi ykkar,er n\u00fa sj\u00e1lfr \u00ed leitinni, en hann leitar eptir l\u00edfi ykkarme\u00f0 alls kyns v\u00edgv\u00e9lum ok br\u00f6g\u00f0um, ok s\u00e9 ek n\u00fa ekki,hv\u00e1rt ek mun geta haldit ykkr.\" Karl ferr \u00fe\u00e1 til strandar,ok er \u00fe\u00e1 komit konungsskipit. Hann l\u00e6tr sem hann sj\u00e1i\u00feat eigi ok l\u00e6zt skima at f\u00e9 s\u00ednu sv\u00e1 hvatliga, at hannl\u00edtr aldri til konungs n\u00e9 manna hans. Konungr b\u00fd\u00f0rm\u00f6nnum s\u00ednum at handtaka karl, ok sv\u00e1 var gert, okvar hann leiddr fyrir konung. Konungr m\u00e6lti: \"\u00de\u00fa ertmikill brag\u00f0akarl ok mj\u00f6k sl\u00e6gligr. Seg\u00f0u m\u00e9r, hvarkonungssynir eru, \u00fev\u00ed at \u00feat veiztu.\" Karl segir: \"Heilirsv\u00e1, herra, haldi\u00f0 m\u00e9r ekki, \u00fev\u00ed at vargrinn vill r\u00edfa \u00edsundr f\u00e9 mitt.\" Karl kallar \u00fe\u00e1 h\u00e1tt: \"Hoppr ok H\u00f3,hj\u00e1lpi\u00f0 f\u00e9nu, fyrst ek m\u00e1 ekki for\u00f0a \u00fev\u00ed.\" Konungrm\u00e6lti: \"Hvat kallar \u00fe\u00fa n\u00fa?\" Karl segir: \"Hundar m\u00ednirheita sv\u00e1, en leiti \u00fe\u00e9r n\u00fa, herra, sem y\u00f0r l\u00edkar, en ekkiv\u00e6nti ek \u00feess, at konungssynir finnist h\u00e9r, ok mj\u00f6kundrar mik, at \u00fe\u00e9r \u00e6tli\u00f0, at ek muni halda m\u00f6nnumfyrir y\u00f0r.\" Konungr sag\u00f0i: \"\u00de\u00fa ert v\u00edst brag\u00f0akarl,en ekki munu \u00feeir \u00fe\u00f3 \u00ed \u00f6\u00f0ru hir\u00f0ast mega upp fr\u00e1\u00feessu, \u00fe\u00f3tt \u00feeir hafi h\u00e9r \u00e1\u00f0r verit, ok v\u00e6ri makligt,at \u00fe\u00fa v\u00e6rir af l\u00edfi tekinn.\" Karl segir: \"\u00de\u00e9r eigi\u00f0 \u00featn\u00fa undir y\u00f0r. Hafi \u00fe\u00e9r \u00fe\u00e1 heldr \u00f6rendi \u00e1tt \u00ed eyna, heldren at fara sv\u00e1 b\u00fanir.\" Konungr sag\u00f0i: \"Eigi kann ekat l\u00e1ta drepa \u00feik, en \u00fe\u00f3 \u00e6tla ek, at \u00feat s\u00e9 misr\u00e1\u00f0it.\"Ferr konungr n\u00fa heim vi\u00f0 sv\u00e1 b\u00fait. Karl hittir n\u00fasveinana ok segir n\u00fa, at \u00feeir megi eigi lengr \u00fear vera.\"Vil ek senda ykkr til S\u00e6vils, m\u00e1gs ykkar, ok munu\u00f0 \u00feitver\u00f0a fr\u00e6gir menn, ef \u00feit lifi\u00f0 lengi.\""}}