{"originalTitle": "Sturlaugs_Saga_Starfsama_Chapter_10", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Sturlaugs_Saga_Starfsama_Chapter_10", "text": {"0": "Litlu s\u00ed\u00f0ar kom Kolr. Sturlaugr gekk \u00ed m\u00f3ti honumok heilsar \u00e1 hann. Kolr m\u00e6lti: \"Hverr er \u00feessi innv\u00e1ndi bikkjusonrinn, er \u00feorir at tjalda b\u00fa\u00f0 \u00fe\u00e1, er eker vanr at tjalda, ok hann er sv\u00e1 djarfr?\" Sturlaugrm\u00e6lti: \"\u00de\u00fa munt vita gl\u00f6ggvast, hverr bikkjusonrinner, \u00fev\u00ed at hann var h\u00e9r engi, \u00e1\u00f0r \u00fe\u00fa komst h\u00e9r, en ef\u00fe\u00fa spyrr at nafni m\u00ednu, \u00fe\u00e1 heiti ek Sturlaugr.\" Kolrm\u00e6lti: \"Hvat \u00e6tlar \u00fe\u00fa \u00fe\u00e9r, er \u00fe\u00fa ert h\u00e9r kominn?\"Sturlaugr m\u00e6lti: \"Ek \u00e6tla at berjast vi\u00f0 \u00feik.\" Kolrm\u00e6lti: \"N\u00fa eru br\u00f6g\u00f0 \u00ed tafli, ok of djarfr ertu, at \u00fe\u00fa\u00e6tlar \u00fe\u00e9r \u00feann mikla dul, \u00fear sem ek hefi sv\u00e1 margandreng felldan, er vi\u00f0 mik hefir barizt, e\u00f0a hvat dregr\u00feik til \u00feess?\" Sturlaugr segir: \"\u00deat helzt, at \u00c1sa infagra er eiginkona m\u00edn. Skaltu \u00fear eigi vi\u00f0 meyju taka,\u00fe\u00f3 at ek falli fyrir \u00fe\u00e9r.\" Kolr m\u00e6lti: \"Heyr h\u00e9r \u00e1 f\u00e1d\u00e6mi,hvat \u00fe\u00ednum herjans syni hefir \u00ed hug komit atgera, ok fyrir \u00feetta it sama skal ek \u00fe\u00e9r eigi \u00feyrma, okskj\u00f3tt skaltu \u00feitt l\u00edf l\u00e1ta, ok er \u00fe\u00f3 of seint. En \u00fe\u00f3 er\u00feat ska\u00f0i um sl\u00edkan mann sem \u00fe\u00fa ert.\" Sturlaugr segir:\"Hvergi skal ek \u00e1 h\u00e6l fyrir \u00fe\u00e9r hopa.\"N\u00fa tjaldar Kolr s\u00e9r a\u00f0ra b\u00fa\u00f0 um kveldit, en er Kolrvar kominn til matar, kemr Svipu\u00f0r \u00ed b\u00fa\u00f0 hans ok tekrpunginn kerlingar \u00f3r skikkju s\u00e9r ok skekr \u00ed b\u00fa\u00f0inni,ok var\u00f0 af \u00feessu reykr mikill. Kolr rekr upp augun okm\u00e6lti: \"Far \u00ed burt, inn v\u00e1ndi hundr, ok kom h\u00e9r eigis\u00ed\u00f0an, \u00fev\u00ed at \u00fe\u00fa munt nokkut illt gera.\" Svipu\u00f0r sn\u00fdr\u00ed burt, sv\u00e1 at engi vissi, hvat af honum var\u00f0. Sofa \u00feeiraf um n\u00f3ttina.Um morgininn stendr Sturlaugr upp snemma ok \u00feeirf\u00f3stbr\u00e6\u00f0r, fara til eyjarinnar, setjast ni\u00f0r ok b\u00ed\u00f0a Kols.Hr\u00f3lfr nefja stendr upp ok gengr \u00ed sk\u00f3ginn ok h\u00f6ggrs\u00e9r kylfu eina st\u00f3ra ok mikla ok hefir \u00ed hendi s\u00e9r okgengr til f\u00e9laga sinna aptr. Kolr stendr upp um morgininn,ok skein \u00fe\u00e1 s\u00f3l um alla v\u00f6llu. Hann m\u00e6lti \u00fe\u00e1:\"\u00deat \u00e6tla ek s\u00e1 inn v\u00e1ndi \u00fer\u00e6ll, er h\u00e9r kom \u00ed g\u00e6rkveld,hafi nokkura t\u00f6fra haft, \u00fe\u00e1 er oss hafa l\u00edtill f\u00f6gnu\u00f0rat verit, ok \u00feetta m\u00e1 sannliga heita dau\u00f0asvefn, er v\u00e9rh\u00f6fum sofit, ok f\u00f6rum til h\u00f3lmins.\" \u00deeir fara til h\u00f3lmsinsok kasta feldi undir f\u00e6tr s\u00e9r. Kolr segir upp h\u00f3lmg\u00f6ngul\u00f6g\u00ed millum \u00feeira, ok skyldi hv\u00e1rr vi\u00f0 leggjatuttugu merkr silfrs. Skyldi \u00feetta hv\u00e1rr eiga, sem sigrfengi.En er \u00feeir v\u00e1ru b\u00fanir, tekr Kolr til or\u00f0a: \"Sturlaugrsveinn, s\u00fdn m\u00e9r sver\u00f0 \u00feitt, \u00feat er \u00fe\u00fa hefir.\" Hanngerir sv\u00e1. Kolr l\u00edtr \u00ed eggina ok rak vi\u00f0 augun ok m\u00e6lti:\"Eigi muntu mik me\u00f0 \u00feessu sver\u00f0i sigra. Far \u00fe\u00fa heldrheim, segst yfirkominn, en f\u00e1 m\u00e9r v\u00e1pn \u00fe\u00edn ok sendm\u00e9r \u00c1su ina f\u00f6gru ok seg henni, at \u00fe\u00fa \u00feorir eigi atberjast vi\u00f0 mik e\u00f0a halda henni fyrir m\u00e9r.\" Sturlaugrsegir: \"Eigi sigrar \u00fe\u00fa mik me\u00f0 or\u00f0um einum, \u00fev\u00ed at\u00fe\u00fa ert yfirkominn af hr\u00e6\u00f0slu, ok mun \u00fe\u00e9r skammt tilills dau\u00f0a.\" Kolr var\u00f0 rei\u00f0r vi\u00f0 or\u00f0 hans ok m\u00e6lti:\"\u00deat skaltu finna, inn v\u00e1ndi hundr, at ek skal \u00fe\u00e9r eigi\u00feyrma.\" \u00de\u00e1 kastar Sturlaugr \u00fev\u00ed sver\u00f0i, er hann haf\u00f0iKol s\u00fdnt, en t\u00f3k V\u00e9freyjunaut undan feldi s\u00ednum okbr\u00e1. Kolr m\u00e6lti: \"Hva\u00f0an kom \u00fe\u00e9r V\u00e9freyjunautr, okeigi munda ek \u00e1 h\u00f3lm vi\u00f0 \u00feik hafa gengit, hef\u00f0a ek\u00feat vitat.\" Sturlaugr svarar: \"\u00deat skiptir \u00feik engu, oker \u00fe\u00e9r illa farit, at \u00fe\u00fa hr\u00e6\u00f0ist fyrr en \u00fe\u00f6rf gerist.\" \u00de\u00e1hj\u00f3 Sturlaugr til Kols ok klauf skj\u00f6ldinn allan. Kolrhj\u00f3 \u00ed m\u00f3t ok klauf hans skj\u00f6ld \u00ed sama m\u00e1ta. \u00de\u00e1 hj\u00f3Sturlaugr \u00ed annat sinn til Kols utan \u00e1 hj\u00e1lminn, klaufhann allan ok af vangafilluna ok sv\u00e1 \u00e1 \u00f6xlina, at \u00edher\u00f0arbla\u00f0inu nam sta\u00f0ar. Kolr st\u00f3\u00f0 r\u00e9ttr ok gaf sikeigi at. \u00de\u00e1 hlj\u00f3p at Hr\u00f3lfr nefja me\u00f0 kylfuna ok rak\u00e1 bl\u00f3\u00f0refilinn, sv\u00e1 at sver\u00f0it gekk ni\u00f0r \u00ed b\u00fakinn, okfell \u00fear Kolr, en Sturlaugr fekk sigr ok var\u00f0 fr\u00e6gr af\u00feessu verki. Rei\u00f0 Sturlaugr til V\u00e9freyju, ok var kerling\u00fati ok fagna\u00f0i vel Sturlaugi. \u00dear var \u00fe\u00e1 fyrir Svipu\u00f0r.\u00dear v\u00e1ru \u00feeir um n\u00f3ttina, ok l\u00e9t kerling vel yfir \u00feessuverki, \"ok er \u00feat satt,\" segir kerling, \"at s\u00e6l er \u00c1sam\u00edn, at h\u00fan \u00e1 sl\u00edkan mann sem \u00fe\u00fa ert, ok mun \u00fe\u00e9rhe\u00f0an af hefjast allhyggiligt r\u00e1\u00f0, ef \u00fe\u00fa kannt til at g\u00e6ta,en \u00fear er ek hr\u00e6dd um, hversu ferr, en vilda ek, at\u00fe\u00e9r gengi vel, en eigi skal \u00fe\u00e9r kerling \u00feessi verri enengi.\"N\u00fa r\u00ed\u00f0r Sturlaugr burt til m\u00f3ts vi\u00f0 Hring jarl. T\u00f3khann bl\u00ed\u00f0liga vi\u00f0 \u00feeim \u00f6llum, ok var\u00f0 \u00c1sa fegin b\u00f3ndas\u00ednum. \u00deessi t\u00ed\u00f0endi koma fyrir Harald konung. Konungrvar\u00f0 svipligr vi\u00f0 \u00feenna atbur\u00f0, sem s\u00ed\u00f0ar berrraunir \u00e1, en allir fr\u00e6ndr Sturlaugs \u00fe\u00f3ttust hann \u00f3rhelju heimtan hafa."}}