{"originalTitle": "Beowulf_Xvii", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Beowulf_Xvii", "text": {"0": "XVIIGewiton him \u00f0\u0101 w\u012bgend  w\u012bca n\u0113osianfr\u0113ondum befeallen,  Fr\u0233sland ges\u0113on,h\u0101mas ond h\u0113aburh.  Hengest \u00f0\u0101 g\u0233tw\u00e6lf\u0101gne winter  wunode mid Finne[ea]l unhlitme;  eard gemunde,\u00fe\u0113ah \u00fee h\u0113 meahte  on mere dr\u012bfanhringedstefnan,--  holm storme w\u0113ol,won wi\u00f0 winde,  winter \u0233pe bel\u0113ac\u012bsgebinde,  o\u00fe \u00f0\u00e6t \u014d\u00feer c\u014dmg\u0113ar in geardas,--  sw\u0101 n\u016b g\u0233t d\u00ea\u00f0,\u00fe\u0101 \u00f0e syng\u0101les  s\u0113le bewitia\u00f0,wuldortorhtan weder.  \u00d0\u0101 w\u00e6s winter scacen,f\u00e6ger foldan bearm;  fundode wrecca,gist of geardum;  h\u0113 t\u014d gyrnwr\u00e6cesw\u012b\u00f0or \u00fe\u014dhte  \u00feonne t\u014d s\u01e3l\u0101de,gif h\u0113 torngem\u014dt  \u00feurht\u0113on mihte,\u00fe\u00e6t h\u0113 \u0112otena bearn  inne gemunde.Sw\u0101 h\u0113 ne forwyrnde  woroldr\u01e3denne,\u00feonne him H\u016bnl\u0101fing  hildel\u0113oman,billa s\u0113lest  on bearm dyde;\u00fe\u00e6s w\u01e3ron mid \u0112otenum  ecge c\u016b\u00f0e.Swylce ferh\u00f0frecan  Fin eft begeatsweordbealo sl\u012b\u00f0en  \u00e6t his selfes h\u0101m,si\u00fe\u00f0an grimne gripe  G\u016b\u00f0l\u0101f ond \u014csl\u0101f\u00e6fter s\u01e3s\u012b\u00f0e  sorge m\u01e3ndon,\u00e6twiton w\u0113ana d\u01e3l;  ne meahte w\u01e3fre m\u014ddforhabban in hre\u00fere.  \u00d0\u0101 w\u00e6s heal rodenf\u0113onda f\u0113orum,  swilce Fin sl\u00e6gen,cyning on cor\u00fere,  ond s\u0113o cw\u0113n numen.Sc\u0113otend Scyldinga  t\u014d scypon feredoneal ingesteald  eor\u00f0cyninges,swylce h\u012be \u00e6t Finnes h\u0101m  findan meahtonsigla searogimma.  H\u012be on s\u01e3l\u0101dedrihtl\u012bce w\u012bf  t\u014d Denum feredon,l\u01e3ddon t\u014d l\u0113odum.  L\u0113o\u00f0 w\u00e6s \u0101sungen,gl\u0113omannes gyd.  Gamen eft \u0101st\u0101h,beorhtode bencsw\u0113g,  byrelas sealdonw\u012bn of wunderfatum.  \u00fe\u0101 cw\u014dm Wealh\u00fe\u0113o for\u00f0g\u0101n under gyldnum b\u0113age  \u00fe\u01e3r \u00fe\u0101 godan tw\u0113gens\u01e3ton suhtergef\u00e6deran;  \u00fe\u0101 g\u0233t w\u00e6s hiera sib \u00e6tg\u00e6dere,\u01e3ghwylc \u014d\u00f0rum tr\u0233we.  Swylce \u00fe\u01e3r Unfer\u00fe \u00feyle\u00e6t f\u014dtum s\u00e6t fr\u0113an Scyldinga;  gehwylc hiora his ferh\u00f0e tr\u0113owde,\u00fe\u00e6t h\u0113 h\u00e6fde m\u014dd micel,  \u00fe\u0113ah \u00fee h\u0113 his m\u0101gum n\u01e3re\u0101rf\u00e6st \u00e6t ecga gel\u0101cum.  Spr\u00e6c \u00f0\u0101 ides Scyldinga:'Onf\u014dh \u00feissum fulle,  fr\u0113odrihten m\u012bn,sinces brytta!  \u00fe\u016b on s\u01e3lum wes,goldwine gumena,  ond t\u014d G\u0113atum spr\u00e6cmildum wordum,  sw\u0101 sceal man d\u00f4n !B\u0113o wi\u00f0 G\u0113atas gl\u00e6d,  geofena gemyndig,n\u0113an ond feorran  \u00fe\u016b n\u016b hafast.M\u0113 man s\u00e6gde,  \u00fe\u00e6t \u00fe\u016b \u00f0\u0113 for sunu woldehereri[n]c habban.  Heorot is gef\u01e3lsod,b\u0113ahsele beorhta;  br\u016bc \u00feenden \u00fe\u016b m\u014dtemanigra m\u0113do,  ond \u00fe\u012bnum m\u0101gum l\u01e3ffolc ond r\u012bce,  \u00feonne \u00f0\u016b for\u00f0 scyle,metodsceaft seon.  Ic m\u012bnne cangl\u00e6dne Hr\u014d\u00feulf,  \u00fe\u00e6t h\u0113 \u00fe\u0101 geogo\u00f0e wile\u0101rum healdan,  gyf \u00fe\u016b \u01e3r \u00feonne h\u0113,wine Scildinga,  worold ofl\u01e3test;w\u0113ne ic \u00fe\u00e6t h\u0113 mid g\u014dde  gyldan willeuncran eaferan,  gif h\u0113 \u00fe\u00e6t eal gemon,hw\u00e6t wit t\u014d willan  ond t\u014d wor\u00f0myndumumborwesendum \u01e3r  \u0101rna gefremedon.'Hwearf \u00fe\u0101 b\u012b bence,  \u00fe\u01e3r hyre byre w\u01e3ron,Hr\u0113\u00f0r\u012bc ond Hr\u014d\u00f0mund,  ond h\u00e6le\u00fea bearn,giogo\u00f0 \u00e6tg\u00e6dere;  \u00fe\u01e3r se g\u014dda s\u00e6t,B\u0113owulf G\u0113ata  be \u00fe\u01e3m gebr\u014d\u00f0rum tw\u01e3m."}}