{"originalTitle": "H\u00e1lfdanar_Saga_Eysteinssonar_Chapter_20", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "H\u00e1lfdanar_Saga_Eysteinssonar_Chapter_20", "text": {"0": "H\u00e1lfdan f\u00f3r n\u00fa til bardagans, ok var \u00fe\u00e1 mikit mannfall.Svi\u00f0i bar merki Sk\u00fala jarls ok gekk fram sv\u00e1 hraustliga,at hann drap merkismann H\u00e1reks konungs, erKrabbi h\u00e9t. H\u00e1lfdan var eigi \u00edst\u00f6\u00f0ulauss. Hann r\u00e9\u00f0 \u00fearfyrst at, sem fyrir var Fl\u00f3ki Finnakonungr. Konungrinnskaut af boga \u00ferim \u00f6rum senn, ok var ma\u00f0r fyrirhverri. H\u00e1lfdan r\u00e9\u00f0st \u00e1 m\u00f3ti honum ok hj\u00f3 me\u00f0 saxinu\u00e1 bogann, sv\u00e1 at hann brotna\u00f0i, ok t\u00f3k h\u00f6ndina af Fl\u00f3ka,ok flaug h\u00fan \u00ed lopt upp. Konungr r\u00e9tti st\u00fafinn upp \u00e1m\u00f3ti, ok kom h\u00f6ndin \u00fear ni\u00f0r \u00e1 ok var \u00fe\u00e1 heil. \u00deettas\u00e1 Fi\u00f0r Finnakonungr, ok var\u00f0 hann at hrosshval okhlj\u00f3p upp \u00e1 \u00fe\u00e1, sem b\u00f6r\u00f0ust \u00e1 m\u00f3ti honum, ok ur\u00f0uundir honum fimmt\u00e1n menn ok fengu allir bana.Hundrinn Selsnautr hlj\u00f3p at honum ok reif hann \u00edsundr me\u00f0 t\u00f6nnunum, en hvalrinn sl\u00f3 \u00ed sundr kjaptinum.Hundrinn karlsnautr hlj\u00f3p inn \u00ed kjaptinn okalla g\u00f6tu ni\u00f0r \u00ed kvi\u00f0inn ok reif hann innan ok sleit \u00f3rhonum hjartat, hlj\u00f3p \u00fat s\u00ed\u00f0an ok fell \u00feegar dau\u00f0r ni\u00f0r.H\u00e1lfdan rei\u00f0ir n\u00fa saxit ok hj\u00f3 til Fl\u00f3ka \u00ed \u00f6\u00f0ru sinni,en hann bl\u00e9s \u00e1 m\u00f3ti, sv\u00e1 at saxit fauk \u00f3r hendi H\u00e1lfdaniok kom fjarri ni\u00f0r. Fl\u00f3ki hj\u00f3 til H\u00e1lfdanar, ok kom\u00ed steinas\u00f6rvit, ok brotna\u00f0i sk\u00e1lmin, en H\u00e1lfdan fekk s\u00e1r\u00e1 h\u00e1lsinum, \u00fear sem steinninn var \u00f3r brotna\u00f0r, en missthef\u00f0i hann h\u00f6fu\u00f0it, ef eigi hef\u00f0i steinas\u00f6rvit borgit honum.H\u00e1lfdan greip til Fl\u00f3ka ok rak hann ni\u00f0r fall mikit.\u00cd \u00fev\u00ed kom at \u00dalfkell snillingr, ok \u00e1tti H\u00e1lfdan \u00fe\u00e1 vi\u00f0m\u00f6rgu at sj\u00e1. Hundrinn kom \u00fe\u00e1 at ok reif allt andlititaf Fl\u00f3ka, en Fl\u00f3ki hryggspennti hundinn ok braut\u00ed honum hvert bein, ok l\u00e1gu \u00feeir \u00fe\u00e1 b\u00e1\u00f0ir dau\u00f0ir. H\u00e1lfdans\u00e1 \u00fe\u00e1 ekki sitt f\u00e6ri annat en hlj\u00f3p \u00e1 \u00dalfkel ok greipaf honum sver\u00f0it ok sl\u00f3 \u00fev\u00ed fl\u00f6tu um nasir honum okba\u00f0 hann verja sik, ok \u00fe\u00e1 gat H\u00e1lfdan n\u00e1t saxinu. Gengu\u00feeir \u00fe\u00e1 saman ok b\u00f6r\u00f0ust, ok lauk sv\u00e1 me\u00f0 \u00feeim, at \u00dalfkellsnillingr fekk bana. Sk\u00fali jarl haf\u00f0i \u00fe\u00e1 drepit \u00dalfinn illa. \u00de\u00e1 kom at H\u00e1rekr Bjarmakonungr ok s\u00f3tti athonum, ok \u00e1ttust \u00feeir vi\u00f0 hart v\u00e1pnaskipti. H\u00e1rekr hj\u00f3til Sk\u00fala ok af honum allan skj\u00f6ldinn, ok fekk hanns\u00e1r \u00e1 fingrna ok ekki mikit. Sk\u00fali hj\u00f3 \u00ed m\u00f3ti ok afkonungi eyrat ok vangafilluna sv\u00e1 at berir skinu vi\u00f0jaxlarnir. \u00de\u00e1 var\u00f0 H\u00e1rekr at flugdreka ok sl\u00f3 Sk\u00fala me\u00f0spor\u00f0inum, sv\u00e1 at hann l\u00e1 \u00ed \u00f3viti. \u00de\u00e1 kom at s\u00e1 kappi, erGrubs h\u00e9t, ok hj\u00f3 f\u00f3t undan drekanum, en drekinnkr\u00e6kir annarri kl\u00f3nni til Grubs ok reif hann \u00e1 hol \u00e1n\u00e1ranum. \u00de\u00e1 kom at H\u00e1lfdan ok hj\u00f3 til drekans \u00e1 h\u00e1lsinn,ok var \u00feat hans bani.Brast \u00fe\u00e1 fl\u00f3tti \u00ed li\u00f0inu, ok fl\u00fd\u00f0u v\u00edkingar til skipa okk\u00f3must undan \u00e1 \u00feremr skipum. \u00deat skip, sem Ingiger\u00f0r,d\u00f3ttir Kols, var \u00e1, hlj\u00f3p \u00e1 sker, ok drukkna\u00f0i hvertmannsbarn, sem \u00e1 var. H\u00e1lfdan sn\u00fdr n\u00fa \u00feangat, sem bardaginnhaf\u00f0i verit, ok var \u00fear miklu herfangi at skipta.Ekki fundu \u00feeir Sk\u00fala jarl ok fara sv\u00e1 heim til kastalans.V\u00e1ru n\u00fa bundin s\u00e1r manna ok fluttr heim fj\u00e1raflinn.Ingiger\u00f0r fagnar \u00feeim vel. Ok er \u00ferj\u00e1r n\u00e6trv\u00e1ru li\u00f0nar, kvaddi h\u00fan \u00feings, ok k\u00f3mu \u00fear allir \u00feeir,sem \u00ed kastalanum v\u00e1ru. Ingiger\u00f0r kom ok \u00e1 \u00feingit. H\u00fansettist \u00e1 kn\u00e9 H\u00e1lfdanar ok gaf sik ok alla s\u00edna eigu honum\u00ed vald ok fekk honum gullit, \u00feat sem fyrr var fr\u00e1 sagt.\"S\u00e1tt eru vit n\u00fa, Ingiger\u00f0r,\" sag\u00f0i H\u00e1lfdan, \"ef \u00fe\u00fasegir m\u00e9r, hvat \u00fe\u00fa m\u00e6ltir vi\u00f0 m\u00f3\u00f0ur \u00fe\u00edna, \u00e1\u00f0r enfa\u00f0ir minn var drepinn.\" \"Ek ba\u00f0, at h\u00fan skyldi l\u00e1taopna skemmuna um n\u00f3ttina, ok vil ek \u00feat n\u00fa allt b\u00e6ta,sem \u00fe\u00e9r \u00feykkir at um \u00feetta ok allt annat, en \u00fe\u00f3 munuh\u00e9r \u00ed heldrum l\u00f6gum hv\u00e1rirtveggju hafa nokkut tils\u00edns m\u00e1ls.\""}}