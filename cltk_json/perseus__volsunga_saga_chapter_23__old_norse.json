{"originalTitle": "V\u00f6lsunga_Saga_Chapter_23", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "V\u00f6lsunga_Saga_Chapter_23", "text": {"0": "Sigur\u00f0r r\u00ed\u00f0r n\u00fa, \u00fear til er hann kemr at einum miklumb\u00e6. \u00dear r\u00e9\u00f0 fyrir einn mikill h\u00f6f\u00f0ingi, s\u00e1 er Heimirh\u00e9t. Hann \u00e1tti systur Brynhildar, er Bekkhildr h\u00e9t,\u00fev\u00ed at h\u00fan haf\u00f0i heima verit ok numit hannyr\u00f0i, enBrynhildr f\u00f3r me\u00f0 hj\u00e1lm ok brynju ok gekk at v\u00edgum.Var h\u00fan \u00fev\u00ed k\u00f6llu\u00f0 Brynhildr. Heimir ok Bekkhildr\u00e1ttu einn son, er Alsvi\u00f0r h\u00e9t, manna kurteisastr. \u00dearl\u00e9ku menn \u00fati. Ok er \u00feeir sj\u00e1 rei\u00f0 mannsins at b\u00e6num,h\u00e6tta \u00feeir leiknum ok undrast manninn, \u00fev\u00ed at\u00feeir h\u00f6f\u00f0u engan sl\u00edkan s\u00e9t; gengu \u00ed m\u00f3t honum okf\u00f6gnu\u00f0u honum vel. \u00c1lsvi\u00f0r b\u00fd\u00f0r honum me\u00f0 s\u00e9r atvera ok af s\u00e9r at \u00feiggja sl\u00edkt, er hann vill. Hann \u00feiggr\u00feat. Honum er ok skipat vegliga at \u00fej\u00f3na. Fj\u00f3rir mennh\u00f3fu gullit af hestinum, inn fimmti t\u00f3k vi\u00f0 honum.\u00dear m\u00e1tti sj\u00e1 marga g\u00f3\u00f0a gripi ok f\u00e1s\u00e9na. Var \u00feat atskemmtan haft at sj\u00e1 brynjur ok hj\u00e1lma ok st\u00f3ra hringaok undarliga mikil gullstaup ok alls konar herv\u00e1pn.Sigur\u00f0r dvelst \u00fear lengi \u00ed mikilli s\u00e6md. Spyrst n\u00fa \u00feettafr\u00e6g\u00f0arverk um \u00f6ll l\u00f6nd, er hann haf\u00f0i drepit \u00feanninn \u00f3gurliga dreka. \u00deeir undu s\u00e9r n\u00fa vel, ok var hv\u00e1rr\u00f6\u00f0rum hollr. \u00deat h\u00f6f\u00f0u \u00feeir s\u00e9r at skemmtan at b\u00faav\u00e1pn s\u00edn ok skepta \u00f6rvar s\u00ednar ok beita haukum s\u00ednum."}}