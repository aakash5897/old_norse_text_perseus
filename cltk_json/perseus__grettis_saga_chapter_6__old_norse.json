{"originalTitle": "Grettis_Saga_Chapter_6", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Grettis_Saga_Chapter_6", "text": {"0": "\u00dea\u00f0 bar n\u00e6st til t\u00ed\u00f0inda a\u00f0 Bj\u00f6rn anda\u00f0ist, fa\u00f0ir \u00der\u00e1ndar. Og    er \u00fea\u00f0 fr\u00e9tti Gr\u00edmur hersir f\u00f3r hann til m\u00f3ts vi\u00f0 \u00d6nd\u00f3tt    kr\u00e1ku og kalla\u00f0i til fj\u00e1rins eftir Bj\u00f6rn en \u00d6nd\u00f3ttur kva\u00f0    \u00der\u00e1nd eiga arf eftir f\u00f6\u00f0ur sinn. Gr\u00edmur kva\u00f0 \u00der\u00e1nd fyrir    vestan haf en Bj\u00f6rn gauskan a\u00f0 \u00e6tt og kva\u00f0 konung eiga a\u00f0    erfa alla \u00fatlenda menn. \u00d6nd\u00f3ttur kva\u00f0st halda mundu f\u00e9nu til    handa \u00der\u00e1ndi d\u00f3ttursyni s\u00ednum. F\u00f3r Gr\u00edmur vi\u00f0 \u00fea\u00f0 \u00e1 brott og    f\u00e9kk ekki af fj\u00e1rheimtum.    \u00der\u00e1ndur spur\u00f0i n\u00fa l\u00e1t f\u00f6\u00f0ur s\u00edns og bj\u00f3st \u00feegar af Su\u00f0ureyjum    og \u00d6nundur tr\u00e9f\u00f3tur me\u00f0 honum en \u00feeir \u00d3feigur grettir og    \u00deorm\u00f3\u00f0ur skafti f\u00f3ru \u00fat til \u00cdslands me\u00f0 skuldali\u00f0 sitt og    komu \u00fat \u00e1 Eyrum fyrir sunnan landi\u00f0 og voru hinn fyrsta vetur    me\u00f0 \u00deorbirni laxakarli. S\u00ed\u00f0an n\u00e1mu \u00feeir Gn\u00fapverjahrepp.    \u00d3feigur nam hinn ytra hlut, \u00e1 milli \u00dever\u00e1r og K\u00e1lf\u00e1r. Hann    bj\u00f3 \u00e1 \u00d3feigsst\u00f6\u00f0um hj\u00e1 Steinsholti. En \u00deorm\u00f3\u00f0ur nam hinn    eystra hlut og bj\u00f3 hann \u00ed Skaftaholti. D\u00e6tur \u00deorm\u00f3\u00f0ar voru    \u00fe\u00e6r \u00de\u00f3rv\u00f6r, m\u00f3\u00f0ir \u00de\u00f3rodds go\u00f0a \u00e1 Hjalla, og \u00de\u00f3rv\u00e9, m\u00f3\u00f0ir    \u00deorsteins go\u00f0a, f\u00f6\u00f0ur Bjarna hins spaka.    N\u00fa er a\u00f0 segja fr\u00e1 \u00feeim \u00der\u00e1ndi og \u00d6nundi a\u00f0 \u00feeir sigldu    vestan um haf til Noregs og fengu svo miki\u00f0 hra\u00f0byri a\u00f0 engi    nj\u00f3sn f\u00f3r um fer\u00f0 \u00feeirra fyrr en \u00feeir komu til \u00d6nd\u00f3tts kr\u00e1ku.    Hann t\u00f3k vel vi\u00f0 \u00der\u00e1ndi og sag\u00f0i honum fr\u00e1 tilkalli \u00fev\u00ed er    Gr\u00edmur hersir haf\u00f0i haft um arf Bjarnar \"l\u00edst m\u00e9r betur komi\u00f0    fr\u00e6ndi a\u00f0 \u00fe\u00fa erfir f\u00f6\u00f0ur \u00feinn en konungs\u00fer\u00e6lar. Hefir \u00fe\u00e9r og    g\u00e6fusamlega til tekist er engi ma\u00f0ur veit um fer\u00f0ir \u00fe\u00ednar. En    grunar mig a\u00f0 Gr\u00edmur stefni a\u00f0 \u00f6\u00f0rum hvorum okkrum ef hann    m\u00e1. Vil eg a\u00f0 \u00fe\u00fa takir arfinn undir \u00feig og hafir \u00feig til    annarra landa.\"    \u00der\u00e1ndur kve\u00f0st svo gera mundu. T\u00f3k hann \u00fe\u00e1 vi\u00f0 f\u00e9nu og bj\u00f3st    sem skyndilegast \u00ed brott \u00far Noregi.    \u00c1\u00f0ur \u00der\u00e1ndur sigldi \u00e1 haf \u00fe\u00e1 spur\u00f0i hann \u00d6nund tr\u00e9f\u00f3t hvort    hann vildi ekki leita til \u00cdslands. \u00d6nundur kve\u00f0st \u00e1\u00f0ur vilja    finna fr\u00e6ndur s\u00edna og vini su\u00f0ur \u00ed landi.    \u00der\u00e1ndur m\u00e6lti: \"\u00de\u00e1 munum vi\u00f0 n\u00fa skilja. Vildi eg a\u00f0 \u00fe\u00fa    sinna\u00f0ir fr\u00e6ndum m\u00ednum \u00fev\u00ed a\u00f0 \u00feanga\u00f0 mun hefndum sn\u00fai\u00f0 ef eg    kemst undan. Mun eg fara \u00fat til \u00cdslands og svo vildi eg a\u00f0 \u00fe\u00fa    f\u00e6rir.\"    \u00d6nundur h\u00e9t \u00fev\u00ed. Skildu \u00feeir me\u00f0 k\u00e6rleikum. F\u00f3r \u00der\u00e1ndur \u00fat    til \u00cdslands. T\u00f3ku \u00feeir \u00d3feigur og \u00deorm\u00f3\u00f0ur skafti vel vi\u00f0    honum. \u00der\u00e1ndur bj\u00f3 \u00ed \u00der\u00e1ndarholti. \u00dea\u00f0 er fyrir vestan    \u00dej\u00f3rs\u00e1."}}