{"originalTitle": "Ragnars_Saga_Lo\u00f0br\u00f3kar_Ok_Sona_Hans_Chapter_3", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Ragnars_Saga_Lo\u00f0br\u00f3kar_Ok_Sona_Hans_Chapter_3", "text": {"0": "\u00cd \u00feann t\u00edma r\u00e9\u00f0 fyrir Danm\u00f6rku Sigur\u00f0r hringr.Hann var r\u00edkr konungr ok er fr\u00e6gr or\u00f0inn af \u00feeiriorrostu, er hann bar\u00f0ist vi\u00f0 Harald hildit\u00f6nn \u00e1 Br\u00e1velliok fyrir honum fell Haraldr, sem kunnigt er or\u00f0itof alla nor\u00f0r\u00e1lfu heimsins. Sigur\u00f0r \u00e1tti einn son, erRagnarr h\u00e9t. Hann var mikill vexti, v\u00e6nn yfirlits okvel viti borinn, st\u00f3rlyndr vi\u00f0 s\u00edna menn, en grimmrs\u00ednum \u00f3vinum. \u00deegar hann haf\u00f0i aldr til, f\u00e6r hann s\u00e9rli\u00f0s ok herskipa, ok gerist hann inn mesti herma\u00f0r,sv\u00e1 at varla f\u00e6st hans maki. Hann spyrr \u00feetta, er Herru\u00f0rjarl haf\u00f0i um m\u00e6lt; gefr hann at engan gaumok l\u00e6tr sem hann viti eigi. Hann l\u00e6tr gera s\u00e9r f\u00f6t me\u00f0undarligum h\u00e6tti, \u00feat eru lo\u00f0br\u00e6kr ok lo\u00f0k\u00e1pa, okn\u00fa er ger eru, \u00fe\u00e1 l\u00e6tr hann \u00feau vella \u00ed biki. S\u00ed\u00f0anhir\u00f0ir hann \u00feau. \u00deat er eitthvert sumar, er hann heldrher s\u00ednum til Gautlands ok leggr \u00ed leyniv\u00e1g einn skipsitt ok var skammt \u00fea\u00f0an, \u00feat er jarl r\u00e9\u00f0 fyrir. Ok erRagnarr haf\u00f0i \u00fear eina n\u00f3tt verit, vaknar hann snemmaum morgininn, r\u00edss upp ok tekr \u00feessi in s\u00f6mu v\u00e1pnf\u00f6t,er \u00e1\u00f0r var fr\u00e1 sagt, ok ferr \u00ed ok tekr spj\u00f3t mikit\u00ed h\u00f6nd s\u00e9r ok gengr af skipunum einn saman ok \u00fear,er sandr er, ok n\u00fa veltist hann \u00ed sandinum. Ok \u00e1\u00f0rhann gengr \u00ed brott, tekr hann geirnagla \u00f3r spj\u00f3ti s\u00ednuok ferr n\u00fa einn fr\u00e1 skipunum til borgarhli\u00f0s jarls okkemr \u00fear snemma dags, sv\u00e1 at allir menn v\u00e1ru \u00ed svefni.N\u00fa st\u00fdrir hann til skemmunnar. Ok er hann kemr \u00edsk\u00ed\u00f0gar\u00f0inn, \u00fear sem ormrinn var, leggr hann til hansme\u00f0 spj\u00f3ti s\u00ednu, ok \u00fe\u00e1 kippir hann at s\u00e9r spj\u00f3tinu.Ok annat sinn leggr hann. \u00deat lag kemr \u00ed hrygg orminum,ok n\u00fa vinzt hann vi\u00f0 hratt, sv\u00e1 at spj\u00f3tit gekkaf skaptinu, ok ver\u00f0r sv\u00e1 mikill gn\u00fdr \u00ed hans fj\u00f6rbrotum,at skemman skelfr \u00f6ll. Ok n\u00fa sn\u00fdr Ragnarr \u00e1 brott.\u00de\u00e1 kemr bl\u00f3\u00f0bogi milli her\u00f0a honum, ok \u00feat sakarhann eigi, sv\u00e1 hl\u00edfa honum kl\u00e6\u00f0i \u00feau, sem hann l\u00e9tgera. En \u00feeir, er \u00ed skemmunni v\u00e1ru, vakna vi\u00f0 gn\u00fdinnok ganga \u00fat \u00f3r skemmunni. N\u00fa s\u00e9r \u00de\u00f3ra ganga einnmann mikinn fr\u00e1 skemmunni ok spyrr hann at nafnie\u00f0a hvern hann vili n\u00fa finna. Hann nemr sta\u00f0ar okkva\u00f0 v\u00edsu \u00feessa:\"H\u00e6tt hefik leyf\u00f0u l\u00edfi,litf\u00f6gr kona, vetrav\u00e1k at foldar fiskifimmt\u00e1n gamall, m\u00ednu;hafa skalk, b\u00f6l nema b\u00edti,br\u00e1\u00f0rakinn m\u00e9r dau\u00f0a,hei\u00f0ar lax til hjartahringleginn, vel, sm\u00fdgra.\"Ok n\u00fa gengr hann \u00e1 brott ok m\u00e6lti ekki fleira vi\u00f0hana. En spj\u00f3tit st\u00f3\u00f0 \u00ed s\u00e1rinu eptir, en hann hefirskaptit me\u00f0 s\u00e9r. N\u00fa er h\u00fan hefir \u00feessa v\u00edsu heyr\u00f0a,skildi h\u00fan, hvat hann sag\u00f0i til um sitt erendi ok sv\u00e1hv\u00e9 gamall hann var. Ok n\u00fa hyggr h\u00fan at fyrir s\u00e9r,hverr hann mundi vera, ok \u00feykkist h\u00fan eigi vita, hv\u00e1rthann er mennskr ma\u00f0r e\u00f0a eigi, fyrir \u00fev\u00ed at henni\u00feykkir v\u00f6xtr hans vera sv\u00e1 mikill sem sagt er fr\u00e1\u00f3v\u00e6ttum \u00e1 \u00feeim aldri, sem hann haf\u00f0i, ok sn\u00fdr h\u00faninn \u00ed skemmuna ok sofnar. Ok er menn koma \u00fat ummorgininn, ver\u00f0a menn \u00feess varir, at ormrinn vardau\u00f0r ok hann var lag\u00f0r me\u00f0 einu miklu spj\u00f3ti ok\u00feat st\u00f3\u00f0 fast \u00ed s\u00e1rinu. N\u00fa l\u00e6tr jarl \u00feat \u00ed brott taka\u00fea\u00f0an, ok var \u00feat sv\u00e1 mikit, at f\u00e1m var v\u00e1pnh\u00e6ft. N\u00fa\u00edhugar jarl, hvat hann haf\u00f0i um m\u00e6lt vi\u00f0 \u00feann mann,er orminum yr\u00f0i at bana, ok \u00feykkist eigi vita, hv\u00e1rtmennskr ma\u00f0r veldr \u00feessu e\u00f0a eigi, ok r\u00e9\u00f0st n\u00fa umvi\u00f0 vini s\u00edna ok d\u00f3ttur, hv\u00e9 hann skal eptir leita, ok\u00feykkir \u00e1 \u00fev\u00ed l\u00edkendi, at s\u00e1 mun eptir leita at hafa ver\u00f0kaupit,er til hefir unnit. \u00deat r\u00e9\u00f0 h\u00fan at l\u00e1ta kve\u00f0ja\u00feings fj\u00f6lmenns, -- \"ok bi\u00f0 \u00fe\u00e1 sv\u00e1, at \u00feangat komiallir \u00feeir menn, er eigi vilja hafa rei\u00f0i jarls ok nokkurskostar mega s\u00e6kja \u00feingstefnu, ok ef s\u00e1 er nokkurr, ervi\u00f0 gengr banas\u00e1ri ormsins, skal hafa \u00feat spj\u00f3tskapt\u00feangat, er fylgt hefir spj\u00f3tinu.\" \u00deetta l\u00edzt jarli v\u00e6nligtok l\u00e6tr n\u00fa \u00feings kve\u00f0ja. Ok er at \u00feeim degi kemr, ervera skal \u00feingit, kemr jarl ok margir h\u00f6f\u00f0ingjar a\u00f0rir.\u00dear ver\u00f0r mikit fj\u00f6lmenni."}}