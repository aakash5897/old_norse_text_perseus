{"originalTitle": "Gautreks_Saga_Chapter_2", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Gautreks_Saga_Chapter_2", "text": {"0": "N\u00fa er fr\u00e1 \u00fev\u00ed at segja, \u00fe\u00e1 er Snotra kom heim, satfa\u00f0ir hennar yfir f\u00e9 s\u00ednu ok m\u00e6lti: \"Me\u00f0 oss hafaor\u00f0it b\u00fdsn mikil, er konungr sj\u00e1 hefir komit til v\u00e1rrah\u00fdb\u00fdla ok etit upp fyrir oss mikla eigu ok \u00feat, semoss henti s\u00edzt at l\u00e1ta. M\u00e1 ek eigi sj\u00e1, at v\u00e9r megumhalda \u00f6llu v\u00e1ru hyski fyrir takf\u00e6\u00f0ar sakir, ok \u00fev\u00ed hefiek saman borit alla m\u00edna eigu, ok \u00e6tla ek at skipta arfime\u00f0 y\u00f0r sonum m\u00ednum, en ek \u00e6tla m\u00e9r ok konu minniok \u00fer\u00e6li til Valhallar. M\u00e1 ek eigi \u00fer\u00e6lnum betra launasinn tr\u00faleika en hann fari me\u00f0 m\u00e9r. Gillingr skal hafauxa minn inn g\u00f3\u00f0a ok \u00feau Snotra, systir hans. Fj\u00f6lm\u00f3\u00f0rskal hafa gullhellur m\u00ednar ok \u00feau Hj\u00f6tra, systirhans. Imsigull skal hafa korn allt ok akra ok \u00feau Fj\u00f6tra,systir hans. En \u00feess bi\u00f0 ek y\u00f0r, b\u00f6rn m\u00edn, at eigi fj\u00f6lgi\u00f0\u00fe\u00e9r li\u00f0 y\u00f0vart, sv\u00e1 at fyrir \u00feat megi \u00fe\u00e9r eigi haldaarfi m\u00ednum.\" Ok er Skafn\u00f6rtungr haf\u00f0i talat sl\u00edkt erhann vildi e\u00f0a honum l\u00edka\u00f0i, f\u00f3ru \u00feau \u00f6ll upp \u00e1 Gillingshamar,ok leiddu b\u00f6rnin f\u00f6\u00f0ur sinn ok m\u00f3\u00f0ur ofanfyrir \u00c6tternisstapa, ok f\u00f3ru \u00feau gl\u00f6\u00f0 ok k\u00e1t til \u00d3\u00f0ins.N\u00fa er \u00feau systkin v\u00e1ru \u00ed b\u00fai, \u00feykkjast \u00feau \u00feurfaat hagr\u00e6\u00f0a s\u00e9r. \u00deau taka s\u00e9r sp\u00fdtur ok sp\u00fdta va\u00f0m\u00e1lat s\u00e9r, sv\u00e1 at ekki \u00feeira kemr vi\u00f0 annat bert. \u00de\u00f3tti\u00feeim \u00fe\u00e1 tr\u00faast um unnit, at eigi mundi f\u00f3lk \u00feeirafj\u00f6lgast. Snotra fann me\u00f0 sj\u00e1lfri s\u00e9r, at h\u00fan f\u00f3r me\u00f0barni. \u00deoka\u00f0i h\u00fan \u00fe\u00e1 sp\u00fdtunni \u00ed va\u00f0m\u00e1linu, sv\u00e1 at n\u00e1m\u00e1tti hendi til. H\u00fan l\u00e9t sem h\u00fan sv\u00e6fi. En er Gillingrvakna\u00f0i e\u00f0a raumska\u00f0i af svefni, varp hann hendinnifr\u00e1 s\u00e9r ok kom vi\u00f0 kinn hennar. Ok er hannvakna\u00f0i, m\u00e6lti hann: \"H\u00e9r hefir \u00f3fimliga til tekizt,er ek skal hafa grand gert \u00fe\u00e9r. M\u00e9r s\u00fdndist sem \u00fe\u00fas\u00e9rt miklu digrari en verit hefir.\" H\u00fan svarar: \"Leyn\u00fe\u00fa \u00feessu sem \u00fe\u00fa m\u00e1tt.\" Hann svarar: \"\u00deat endemimun ek ekki gera, \u00fev\u00ed at \u00feetta m\u00e1 me\u00f0 engu m\u00f3tileynast, s\u00ed\u00f0an er f\u00f3lk okkart fj\u00f6lgast.\" Litlu s\u00ed\u00f0ar f\u00e6ddiSnotra eitt fagrt sveinbarn ok gaf nafn ok kalla\u00f0i Gautrek.Gillingr m\u00e6lti: \"St\u00f3r b\u00fdsn berr n\u00fa vi\u00f0, ok m\u00e1n\u00fa eigi leyna, ok skal ek fara at segja br\u00e6\u00f0rum m\u00ednum.\"\u00deeir m\u00e6ltu: \"Allt r\u00e1\u00f0 v\u00e1rt vill n\u00fa fyrir farastaf b\u00fdsnum \u00feessum, sem vi\u00f0 berr, ok er \u00feetta mikitlagabrot.\" Gillingr kva\u00f0:\"Heimsligaer ek veik hendi til,er ek kom vi\u00f0 kinn konu;l\u00edtil lyfkve\u00f0a h\u00f6f\u00f0 til l\u00fd\u00f0a sona,af \u00fev\u00ed var hann Gautrekr getinn.\"\u00deeir kve\u00f0a hann eigi mega um kunna, er hann i\u00f0ra\u00f0istok vildi aldri, at \u00feetta hef\u00f0i or\u00f0it. Hann kve\u00f0stgjarna vilja ganga fyrir \u00c6tternisstapa ok kva\u00f0 talinsm\u00e6ri b\u00fdsn. \u00deeir b\u00e1\u00f0u hann b\u00ed\u00f0a, hvat vi\u00f0 b\u00e6ri fleira.Fj\u00f6lm\u00f3\u00f0r sat at f\u00e9 um daga ok bar me\u00f0 s\u00e9r gullhellurs\u00ednar, hvert sem hann f\u00f3r, ok einn dag sofna\u00f0ihann ok vaknar vi\u00f0 \u00feat, at sniglar tveir svartir h\u00f6f\u00f0uskri\u00f0it \u00e1 gullhellur hans. Honum \u00fe\u00f3tti dala eptir, \u00fearsem d\u00f6kknat haf\u00f0i gullit, ok s\u00fdndist honum mikit\u00feorrit hafa. Hann m\u00e6lti: \"Mikit er at ver\u00f0a fyrir \u00feessufj\u00e1rtj\u00f3ni, ok ef sv\u00e1 berr optar til, \u00fe\u00e1 mun eigi gott atfara snau\u00f0r til \u00d3\u00f0ins, ok mun ek ganga fyrir \u00c6tternisstapaok ver\u00f0a eigi optar fyrir \u00feessari fj\u00e1rau\u00f0n, \u00fev\u00edat aldri hefir or\u00f0it jafnkolsvart um mitt efni, s\u00ed\u00f0anfa\u00f0ir minn mi\u00f0la\u00f0i m\u00e9r f\u00e9.\" Hann segir br\u00e6\u00f0rums\u00ednum \u00feessi b\u00fdsn, er vi\u00f0 haf\u00f0i borit, ok ba\u00f0 \u00fe\u00e1 skiptaarfi. Hann kva\u00f0 \u00fe\u00e1:\"Stuttir sniglar\u00e1tu steina fyr m\u00e9r,n\u00fa vill oss hvetvetna hata;snau\u00f0r mun ek sn\u00f3pa,\u00fev\u00ed at sniglar hafagull mitt allt grafit.\"S\u00ed\u00f0an f\u00f3r hann ok hans kona \u00e1 Gillingshamar ok gengus\u00ed\u00f0an fyrir \u00c6tternisstapa.\u00deat var einn dag, at Imsigull gekk um akra s\u00edna.S\u00e1 hann fyrir s\u00e9r \u00feann fugl, er sp\u00f6rr heitir; hann er\u00e1 v\u00f6xt sem tittlingr. Honum leizt n\u00fa horfa ska\u00f0av\u00e6nliga,gekk me\u00f0 akrinum ok s\u00e1, at fuglinn haf\u00f0itekit \u00f3r axinu eitt kornit. \u00de\u00e1 kva\u00f0 hann:\"\u00deat var spell,ok sp\u00f6rr of vann\u00e1 akri Imsiguls;axi var skatt,\u00f3r var korn numit,\u00feat mun \u00e6 T\u00f6tru \u00e6tt of trega.\"S\u00ed\u00f0an f\u00f3r hann ok hans kona, ok gengu \u00feau gl\u00f6\u00f0 fyrir\u00c6tternisstapa ok vildu eigi f\u00e1 optar sl\u00edkan ska\u00f0a.Gautrekr var \u00fe\u00e1 \u00fati, er hann s\u00e1 uxann g\u00f3\u00f0a. Hannvar sjau vetra. Honum var\u00f0 \u00feat fyrir, at hann lag\u00f0iuxann me\u00f0 spj\u00f3ti til bana. Ok er Gillingr s\u00e1 \u00feetta, \u00fe\u00e1kva\u00f0 hann:\"Ungr sveinndrap uxa fyr m\u00e9r;\u00feetta eru banv\u00e6n b\u00fdsn;mun ek aldri eigas\u00ed\u00f0an jafng\u00f3ligangrip, \u00fe\u00f3 ek gamall ver\u00f0a.\"Hann m\u00e6lti: \"N\u00fa er eigi vi\u00f0s\u00e6manda.\" F\u00f3r hann s\u00ed\u00f0an\u00e1 Gillingshamar ok gekk \u00fea\u00f0an fyrir \u00c6tternisstapa.N\u00fa v\u00e1ru \u00feau tvau eptir, Snotra ok Gautrekr, sonrhennar. H\u00fan b\u00fdr sik ok b\u00e6\u00f0i \u00feau til bruttfer\u00f0ar, faran\u00fa \u00feangat til, er \u00feau finna Gauta konung, ok tekrhann vel vi\u00f0 \u00feeim syni s\u00ednum. F\u00e6ddist hann \u00fear uppme\u00f0 hir\u00f0 f\u00f6\u00f0ur s\u00edns ok var br\u00e1\u00f0gerr \u00e1 allan \u00feroska,ok l\u00ed\u00f0a n\u00fa sv\u00e1 fram nokkurir vetr, \u00fear til er Gautrekrvar mj\u00f6k fullkominn at \u00feroska. \u00de\u00e1 bar sv\u00e1 til,at Gauti konungr t\u00f3k s\u00f3tt ok kalla\u00f0i til s\u00edn vini s\u00edna.Konungr m\u00e6lti: \"\u00de\u00e9r hafi\u00f0 verit m\u00e9r hl\u00fd\u00f0nir ok eptirl\u00e1tir\u00ed \u00f6llu, en n\u00fa \u00feykki m\u00e9r mikil v\u00e1n, at \u00feessi s\u00f3tt,er ek hefi, skili v\u00e1ra vingan. Vil ek r\u00edki \u00feetta, er ekhefi \u00e1tt, gefa Gautreki, syni m\u00ednum, ok \u00fear me\u00f0 konungsnafn.\" \u00deeim l\u00edka\u00f0i \u00feetta vel, ok eptir andl\u00e1tGauta konungs var Gautrekr til konungs tekinn yfirGautland, ok er hans v\u00ed\u00f0a getit \u00ed fornum s\u00f6gum.En n\u00fa v\u00edkr \u00feessi s\u00f6gu nokkura stund nor\u00f0r \u00ed Noreg,ok segir fr\u00e1 \u00feeim fylkiskonungum, er \u00fear v\u00e1ru \u00ed \u00feannt\u00edma, ok fr\u00e1 \u00feeira afkv\u00e6mi. En \u00fe\u00e1 s\u00ed\u00f0an v\u00edkr \u00feessis\u00f6gu aptr til Gautlands til Gautreks konungs ok sonahans. Sv\u00e1 it sama gengr \u00feessi saga um Sv\u00edar\u00edki ok v\u00ed\u00f0aannars sta\u00f0ar."}}