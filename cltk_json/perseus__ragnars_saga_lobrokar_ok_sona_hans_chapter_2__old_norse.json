{"originalTitle": "Ragnars_Saga_Lo\u00f0br\u00f3kar_Ok_Sona_Hans_Chapter_2", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Ragnars_Saga_Lo\u00f0br\u00f3kar_Ok_Sona_Hans_Chapter_2", "text": {"0": "Herru\u00f0r h\u00e9t jarl r\u00edkr ok \u00e1g\u00e6tr \u00e1 Gautlandi. Hannvar kv\u00e1nga\u00f0r. D\u00f3ttir hans h\u00e9t \u00de\u00f3ra; h\u00fan var allrakvenna fr\u00ed\u00f0ust s\u00fdndum ok kurteisust at s\u00e9r um alla hluti,\u00feat er til handa m\u00e1 bera ok betra er at hafa en \u00e1nvera. \u00deat var hennar kenningarnafn, at h\u00fan var k\u00f6llu\u00f0borgarhj\u00f6rtr, fyrir \u00fev\u00ed at sv\u00e1 bar h\u00fan af \u00f6llum konumat fegr\u00f0 sem hj\u00f6rtr af \u00f6\u00f0rum d\u00fdrum. Jarlinn unnimikit d\u00f3ttur sinni. Hann l\u00e9t gera henni eina skemmuskammt fr\u00e1 h\u00f6ll konungs, ok um \u00fe\u00e1 skemmu var sk\u00ed\u00f0gar\u00f0r.\u00deat lag\u00f0i jarl \u00ed vanda sinn at senda d\u00f3ttur sinnihvern dag nokkut til skemmtanar, en \u00feat m\u00e6lti hann,at \u00fev\u00ed mundi hann fram halda. Fr\u00e1 \u00fev\u00ed er sagt, athann l\u00e9t f\u00e6ra henni l\u00edtinn lyngorm einnhvern dag,\u00e1kafliga fagran, ok \u00feessi ormr \u00fe\u00f3tti henni g\u00f3\u00f0r ok l\u00e9thann \u00ed sitt eski ok bar undir hann gull. Skamma stundvar hann \u00fear, \u00e1\u00f0r hann \u00f3x mikit ok sv\u00e1 gullit undirhonum. \u00dear kemr, at eigi hefir hann r\u00fam \u00ed eskinu, okliggr n\u00fa \u00ed hring um eskit utan. Ok \u00fear kemr of s\u00ed\u00f0ir,at eigi hefir hann r\u00fam \u00ed skemmunni, ok gullit vexundir honum jafnt sem ormrinn sj\u00e1lfr. N\u00fa liggr hannutan um skemmuna, sv\u00e1 at saman t\u00f3k h\u00f6fu\u00f0 ok spor\u00f0r,ok illr gerist hann vi\u00f0reignar, ok \u00feorir engi ma\u00f0r atkoma til skemmunnar fyrir \u00feessum ormi nema s\u00e1 einn,er honum f\u00e6rir f\u00e6\u00f0slu, ok oxa \u00fearf hann \u00ed m\u00e1l. Jarli\u00feykkir mikit mein \u00e1 \u00feessu ok strengir \u00feess heit, athann mun \u00feeim manni gefa d\u00f3ttur s\u00edna, hvat mannasem hann er, ef at bana yr\u00f0i orminum, ok gull \u00feat,er undir honum er, skal vera hennar heimanfylgja.\u00deessi t\u00ed\u00f0endi spyrjast v\u00ed\u00f0a of land, en \u00fe\u00f3 treystist engitil at r\u00e1\u00f0a fyrir \u00feessum mikla ormi."}}