{"originalTitle": "Grettis_Saga_Chapter_11", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Grettis_Saga_Chapter_11", "text": {"0": "\u00deau \u00d6nundur og \u00c6sa \u00e1ttu tvo syni. H\u00e9t hinn eldri \u00deorgeir en    hinn yngri \u00d3feigur grettir. Litlu s\u00ed\u00f0ar anda\u00f0ist \u00c6sa. Eftir    \u00fea\u00f0 f\u00e9kk \u00d6nundur \u00feeirrar konu er \u00de\u00f3rd\u00eds h\u00e9t. H\u00fan var d\u00f3ttir    \u00deorgr\u00edms fr\u00e1 Gn\u00fapi \u00ed Mi\u00f0fir\u00f0i, skyld Mi\u00f0fjar\u00f0ar-Skeggja. Vi\u00f0    henni \u00e1tti \u00d6nundur \u00feann son er \u00deorgr\u00edmur h\u00e9t. Hann var snemma    mikill ma\u00f0ur og sterkur, b\u00fas\u00fdsluma\u00f0ur mikill og vitur ma\u00f0ur.     \u00d6nundur bj\u00f3 \u00ed Kaldbak til elli. Hann var\u00f0 s\u00f3ttdau\u00f0ur og    liggur \u00ed Tr\u00e9f\u00f3tshaugi. Hann hefir fr\u00e6knastur veri\u00f0 og    fimastur einf\u00e6ttur ma\u00f0ur \u00e1 \u00cdslandi.    \u00deorgr\u00edmur var fyrir sonum \u00d6nundar \u00fe\u00f3tt a\u00f0rir v\u00e6ru eldri. En    er hann var h\u00e1lf\u00fer\u00edtugur a\u00f0 aldri \u00fe\u00e1 haf\u00f0i hann h\u00e6rur \u00ed    h\u00f6f\u00f0i. \u00dev\u00ed var hann kalla\u00f0ur h\u00e6rukollur. \u00de\u00f3rd\u00eds m\u00f3\u00f0ir hans    giftist s\u00ed\u00f0an nor\u00f0ur \u00ed V\u00ed\u00f0idal Au\u00f0uni sk\u00f6kli. \u00deeirra son var    \u00c1sgeir a\u00f0 \u00c1sgeirs\u00e1. \u00deeir \u00deorgr\u00edmur h\u00e6rukollur og br\u00e6\u00f0ur hans    \u00e1ttu eignir miklar allir saman og skiptu engu me\u00f0 s\u00e9r.    Eir\u00edkur bj\u00f3 \u00ed \u00c1rnesi sem fyrri var geti\u00f0. Hann \u00e1tti \u00d3l\u00f6fu,    d\u00f3ttur Ing\u00f3lfs \u00far Ing\u00f3lfsfir\u00f0i. Flosi h\u00e9t sonur \u00feeirra. Hann    var efnilegur ma\u00f0ur og \u00e1tti marga fr\u00e6ndur. \u00deeir komu \u00fat    hinga\u00f0 \u00fer\u00edr br\u00e6\u00f0ur, Ing\u00f3lfur og \u00d3feigur og Eyvindur, og n\u00e1mu    \u00feeir \u00fe\u00e1 \u00ferj\u00e1 fj\u00f6r\u00f0u er vi\u00f0 \u00fe\u00e1 eru kenndir og bygg\u00f0u \u00fear    s\u00ed\u00f0an. \u00d3lafur h\u00e9t son Eyvindar. Hann bj\u00f3 fyrst \u00ed    Eyvindarfir\u00f0i en s\u00ed\u00f0an a\u00f0 Dr\u00f6ngum og var mikill ma\u00f0ur fyrir    s\u00e9r.    Engi var\u00f0 \u00e1skilna\u00f0ur me\u00f0 m\u00f6nnum \u00fear me\u00f0an hinir eldri menn    lif\u00f0u. En \u00fe\u00e1 er Eir\u00edkur var l\u00e1tinn \u00fe\u00f3tti Flosa Kaldbeklingar    eigi hafa l\u00f6glegar heimildar \u00e1 j\u00f6r\u00f0um \u00feeim er Eir\u00edkur haf\u00f0i    gefi\u00f0 \u00d6nundi. Af \u00fev\u00ed ger\u00f0ist sundur\u00feykki miki\u00f0 me\u00f0al \u00feeirra    en \u00fe\u00f3 h\u00e9ldu \u00feeir \u00deorgr\u00edmur sem \u00e1\u00f0ur. Ekki m\u00e1ttu \u00feeir \u00fe\u00e1 leika    saman eiga.    \u00deorgeir var fyrir b\u00fai \u00feeirra br\u00e6\u00f0ra \u00ed Reykjarfir\u00f0i og reri    jafnan til fiska \u00fev\u00ed a\u00f0 \u00fe\u00e1 voru fir\u00f0irnir fullir af fiskum.    N\u00fa gera \u00feeir r\u00e1\u00f0 sitt \u00ed V\u00edkinni. Ma\u00f0ur h\u00e9t \u00deorfinnur. Hann    var h\u00faskarl Flosa \u00ed \u00c1rnesi.    \u00deenna mann sendi Flosi til h\u00f6fu\u00f0s \u00deorgeiri. Hann leyndist \u00ed    naustinu. \u00deenna morgun bj\u00f3st \u00deorgeir \u00e1 sj\u00e1 a\u00f0 r\u00f3a og tveir    menn me\u00f0 honum og h\u00e9t annar Brandur. \u00deorgeir gekk fyrst. Hann    haf\u00f0i \u00e1 baki s\u00e9r le\u00f0urfl\u00f6sku og \u00ed drykk. Myrkt var mj\u00f6g. Og    er hann gekk ofan fr\u00e1 naustinu \u00fe\u00e1 hlj\u00f3p \u00deorfinnur a\u00f0 honum og    hj\u00f3 me\u00f0 \u00f6xi \u00e1 milli her\u00f0a honum og s\u00f6kk \u00f6xin og skvakka\u00f0i    vi\u00f0. Hann l\u00e9t lausa \u00f6xina \u00fev\u00ed a\u00f0 hann \u00e6tla\u00f0i a\u00f0 eigi mundi    \u00feurfa um a\u00f0 binda og vildi for\u00f0a s\u00e9r sem skj\u00f3tast.    Er \u00fea\u00f0 af \u00deorfinni a\u00f0 segja a\u00f0 hann hlj\u00f3p nor\u00f0ur \u00ed \u00c1rnes og    kom \u00fear \u00e1\u00f0ur en allj\u00f3st var og sag\u00f0i v\u00edg \u00deorgeirs og kve\u00f0st    mundu \u00feurfa \u00e1sj\u00e1 Flosa, kva\u00f0 \u00fea\u00f0 og eitt til a\u00f0 bj\u00f3\u00f0a s\u00e6ttir    \"og b\u00e6tir \u00fea\u00f0 helst vort m\u00e1l svo miki\u00f0 sem a\u00f0 er or\u00f0i\u00f0.\"    Flosi kve\u00f0st fyrst mundu hafa fr\u00e9ttir \"og \u00e6tla eg a\u00f0 \u00fe\u00fa s\u00e9rt    allhr\u00e6ddur eftir st\u00f3rvirkin.\"    N\u00fa er a\u00f0 segja fr\u00e1 \u00deorgeiri a\u00f0 hann snara\u00f0ist vi\u00f0 h\u00f6ggi\u00f0 og    kom \u00f6xin \u00ed fl\u00f6skuna en hann var\u00f0 ekki s\u00e1r. \u00deeir leitu\u00f0u ekki    mannsins \u00fev\u00ed a\u00f0 myrkt var a\u00f0. Reru \u00feeir \u00fat eftir fj\u00f6r\u00f0um og    komu \u00ed Kaldbak og s\u00f6g\u00f0u atbur\u00f0 \u00feenna.    \u00deeir ger\u00f0u a\u00f0 \u00feessu kalls miki\u00f0 og k\u00f6llu\u00f0u hann \u00deorgeir    fl\u00f6skubak og svo h\u00e9t hann s\u00ed\u00f0an. \u00de\u00e1 var \u00feetta kve\u00f0i\u00f0:Fyrr laugu\u00f0u fr\u00e6girfr\u00e1nhv\u00edtinga r\u00edtarrausnarmenn \u00ed rannir\u00e6frhv\u00f6ssu bens\u00e6var.N\u00fa rau\u00f0, s\u00e1 er var v\u00ed\u00f0a,v\u00f3mr, fr\u00e1 tekinn s\u00f3ma,benja sk\u00f3\u00f0s af bley\u00f0ib\u00e6\u00f0i hl\u00fdr \u00ed s\u00fdru."}}