{"originalTitle": "Hr\u00f3lfs_Saga_Kraka_Ok_Kappa_Hans_Chapter_16", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Kraka_Ok_Kappa_Hans_Chapter_16", "text": {"0": "A\u00f0ils konungr sitr n\u00fa at Upps\u00f6lum. Hann \u00e1tti t\u00f3lfberserki, ok v\u00e1ru \u00feeir honum til landvarnar ok vi\u00f0\u00f6llum h\u00e1ska ok \u00f3fri\u00f0i. Helgi konungr b\u00fdr n\u00fa fer\u00f0 s\u00ednatil Uppsala at n\u00e1 \u00ed burtu Yrsu. Hann kemr \u00fear vi\u00f0 land.Ok sem A\u00f0ils konungr spyrr \u00feetta, at Helgi konungrer \u00fear kominn vi\u00f0 land, \u00fe\u00e1 spyrr hann Yrsu drottningu,hversu h\u00fan vill l\u00e1ta fagna Helga konungi. H\u00fan segir:\"\u00de\u00fa s\u00e9r \u00fear r\u00e1\u00f0 fyrir, en \u00fe\u00fa veizt \u00feat \u00e1\u00f0r, at engier s\u00e1 ma\u00f0r, at m\u00e9r s\u00e9 meiri vandi vi\u00f0 heldr en hann.\"Ok \u00feat s\u00fdnist A\u00f0ils konungi af at bj\u00f3\u00f0a honum tilveizlu, en ekki \u00e6tlar hann, at \u00feetta skuli prettalaustvera. Helgi konungr \u00feekkist \u00feetta, ferr til veizlu me\u00f0hundra\u00f0 manna, en fj\u00f6ldinn er vi\u00f0 skip ni\u00f0ri. A\u00f0ilskonungr tekr vi\u00f0 honum b\u00e1\u00f0um h\u00f6ndum. Yrsa drottning\u00e6tlar at s\u00e6tta konungana, ok gerir h\u00fan allt s\u00e6miligatil Helga konungs. Helgi konungr ver\u00f0r sv\u00e1 feginndrottningu, at hann l\u00e6tr hj\u00e1 s\u00e9r l\u00ed\u00f0a allt annat. Villhann vi\u00f0 hana tala allar \u00fe\u00e6r stundir, sem hann m\u00e1n\u00fdta, ok sitja sv\u00e1 at veizlu.\u00deat bar til t\u00ed\u00f0enda, at berserkir A\u00f0ils konungs k\u00f3muheim. Ok \u00feegar \u00feeir v\u00e1ru vi\u00f0 land komnir, ferr A\u00f0ilskonungr at finna \u00fe\u00e1, sv\u00e1 at ekki ver\u00f0a a\u00f0rir v\u00edsir. Hannbi\u00f0r \u00fe\u00e1 at fara \u00e1 sk\u00f3g \u00feann, sem \u00ed millum borgar er okskipa Helga konungs, ok ba\u00f0 \u00fe\u00e1 \u00fea\u00f0an hlaupa at Helgakonungi, er hann f\u00e6ri til skipa sinna. \"Mun ek oksenda li\u00f0 til fulltings vi\u00f0 y\u00f0r, ok skal \u00feat koma \u00e1 bak\u00feeim, sv\u00e1 at \u00feeir ver\u00f0i \u00ed klofanum, \u00fev\u00ed at ek vil n\u00faum tr\u00fatt vinna, at Helga konung reki eigi undan, \u00fev\u00edat ek skil, at hann hefir \u00fe\u00e1 \u00e1st \u00e1 drottningu, at ek vileigi h\u00e6tta \u00e1 tilt\u00e6ki hans.\"Helgi konungr sitr n\u00fa at veizlunni ok er vandligaleyndr \u00feessu v\u00e9lr\u00e6\u00f0i ok sv\u00e1 drottningin. Yrsa drottningsegir A\u00f0ils konungi, at h\u00fan vill hann gefi Helga konungist\u00f3rmannligar gjafir, gull ok gersemar. Hann heitr\u00fev\u00ed, en \u00e6tla\u00f0i sj\u00e1lfum s\u00e9r reyndar. Ferr Helgi konungr\u00ed burt vi\u00f0 \u00feetta, ok fylgir A\u00f0ils konungr ok drottninginhonum \u00e1 g\u00f6tu, ok skiljast \u00feau n\u00fa drottningin ok konungarnirheldr l\u00edkliga. Ok eigi miklu s\u00ed\u00f0ar en A\u00f0ilskonungr haf\u00f0i aptr horfit, ur\u00f0u \u00feeir Helgi konungrvarir vi\u00f0 \u00f3fri\u00f0, ok brestr \u00feegar bardagi. Helgi konungrgekk vel fram ok bar\u00f0ist hraustliga, en fyrir ofrefli\u00fev\u00ed, sem \u00ed m\u00f3ti var, \u00fe\u00e1 fell \u00fear Helgi konungr me\u00f0g\u00f3\u00f0an or\u00f0st\u00edr me\u00f0 m\u00f6rgum s\u00e1rum ok st\u00f3rum, ok komsumt li\u00f0it \u00e1 bak \u00feeim A\u00f0ils konungs, ok ur\u00f0u sv\u00e1 \u00e1milli steins ok sleggju. Yrsa drottning var\u00f0 ekki fyrrv\u00f6r vi\u00f0 en Helgi konungr var fallinn ok lokit var bardaganum.\u00dear fell me\u00f0 Helga allt \u00feat li\u00f0, sem upp haf\u00f0igengit, en hitt fl\u00fd\u00f0i heim undan \u00ed Danm\u00f6rk. Ok l\u00fdkrh\u00e9r \u00fe\u00e6tti Helga konungs."}}