{"originalTitle": "S\u00f6rla_\u00de\u00e1ttr_E\u00f0a_He\u00f0ins_Saga_Ok_H\u00f6gna_Chapter_4", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "S\u00f6rla_\u00de\u00e1ttr_E\u00f0a_He\u00f0ins_Saga_Ok_H\u00f6gna_Chapter_4", "text": {"0": "H\u00e1lfdan hefir konungr heitit. Hann r\u00e9\u00f0 fyrir Danm\u00f6rk.Hann sat \u00ed sta\u00f0, er Hr\u00f3iskelda heitir. Hann\u00e1tti Hve\u00f0nu ina ellri. \u00deeira synir v\u00e1ru \u00feeir H\u00f6gni okH\u00e1kon. \u00deeir v\u00e1ru afbur\u00f0armenn \u00e1 v\u00f6xt ok afl ok allaatgervi. \u00deeir l\u00f6g\u00f0u \u00ed herna\u00f0, \u00feegar \u00feeir v\u00e1ru \u00feroska\u00f0ir.N\u00fa er \u00fear til at taka, at S\u00f6rli er, at \u00e1 einu hausti heldrhann til Danmerkr. H\u00e1lfdan konungr haf\u00f0i \u00fe\u00e1 \u00e6tlat \u00edkonungastefnu. Hann var \u00fe\u00e1 mj\u00f6k hniginn \u00ed efra aldr,er sj\u00e1 saga ger\u00f0ist. Hann \u00e1tti dreka sv\u00e1 g\u00f3\u00f0an, at eigifannst annarr sl\u00edkr \u00e1 Nor\u00f0rl\u00f6ndum sakir sterkleika okalls hagleiks. Hann flaut um strengi \u00ed h\u00f6fninni, en H\u00e1lfdankonungr var \u00e1 landi ok haf\u00f0i l\u00e1tit heita fararmung\u00e1tsitt. En er S\u00f6rli s\u00e1 drekann, rann \u00ed hjarta hans eigingirndmikil, sv\u00e1 at hann vildi drekann eiga fyrir hvernmun ok einn, enda er \u00feat ok flestra manna s\u00f6gn, at eigihafi betri gripr verit \u00ed skipi en \u00ed \u00feessu at fr\u00e1teknumdrekanum Elli\u00f0a ok Gno\u00f0 ok Orminum langa \u00e1 Nor\u00f0rl\u00f6ndum.Hann tala\u00f0i \u00fe\u00e1 vi\u00f0 menn s\u00edna, at \u00feeir skyldub\u00faast til bardaga, -- \"\u00fev\u00ed at v\u00e9r skulum drepa H\u00e1lfdankonung, en eignast drekann.\" M\u00e1li hans svarar s\u00e1 ma\u00f0r,er S\u00e6varr h\u00e9t; hann var stafnb\u00fai hans ok stallari: \"\u00deater eigi r\u00e1\u00f0, herra,\" segir hann, \"\u00fev\u00ed at H\u00e1lfdan er h\u00f6f\u00f0ingimikill ok fr\u00e6gr ma\u00f0r. Hann \u00e1 ok sonu \u00fe\u00e1 tv\u00e1, err\u00e1\u00f0nir eru til hefnda, \u00fev\u00ed at \u00feeir eru n\u00fa einir hverirfr\u00e6gastir menn.\" \"\u00de\u00f3 at \u00feeir s\u00e9 go\u00f0unum fremri,\" sag\u00f0iS\u00f6rli, \"\u00fe\u00e1 skal ek einn veg berjast ok \u00e1\u00f0r.\" B\u00faast \u00feeir n\u00fatil bardaga. Kemr n\u00fa nj\u00f3sn H\u00e1lfdani konungi. Breg\u00f0rhann vi\u00f0 ok ferr til skipa ok menn hans allir, b\u00faast \u00feegartil bardaga. L\u00f6g\u00f0u \u00feat sumir menn til me\u00f0 H\u00e1lfdani,at honum v\u00e6ri \u00f3r\u00e1\u00f0 \u00ed at berjast ok hann skyldi fl\u00fdja sakirli\u00f0smunar. Konungr sag\u00f0i, at fyrr skyldi hverr fallaum annan \u00feveran en hann skyldi fl\u00fdja. B\u00faast n\u00fa hv\u00e1rirtveggjutil orrostu, ok sl\u00e6r n\u00fa \u00ed inn har\u00f0asta bardaga,ok l\u00fdkr me\u00f0 \u00fev\u00ed, at H\u00e1lfdan konungr fellr ok allt li\u00f0hans. S\u00ed\u00f0an t\u00f3k S\u00f6rli drekann ok allt \u00feat, er \u00e1 honumvar f\u00e9m\u00e6tt.S\u00ed\u00f0an spur\u00f0i S\u00f6rli, at H\u00f6gni var kominn \u00f3r herna\u00f0iok l\u00e1 vi\u00f0 \u00d3\u00f0insey. \u00deangat heldr S\u00f6rli skipum s\u00ednum, ok\u00feegar \u00feeir finnast, sag\u00f0i hann honum fall H\u00e1lfdanar, f\u00f6\u00f0urs\u00edns, ok b\u00fd\u00f0ur honum s\u00e6ttir ok sj\u00e1lfd\u00e6mi ok \u00fear me\u00f0f\u00f3stbr\u00e6\u00f0ralag, en H\u00f6gni neita\u00f0i \u00fev\u00ed \u00f6llu. S\u00ed\u00f0an b\u00f6r\u00f0ust\u00feeir, sem segir \u00ed S\u00f6rlastikka. Gekk H\u00e1kon allvel fram okdrap S\u00e6var, merkjamann S\u00f6rla ok stafnb\u00faa. Eptir \u00featdrap S\u00f6rli H\u00e1kon, en H\u00f6gni drap Erling konung, f\u00f6\u00f0urS\u00f6rla. S\u00ed\u00f0an b\u00f6r\u00f0ust \u00feeir H\u00f6gni ok S\u00f6rli, ok fell S\u00f6rlifyrir H\u00f6gna af m\u00e6\u00f0i ok s\u00e1rum, ok l\u00e9t H\u00f6gni s\u00ed\u00f0angr\u00e6\u00f0a hann, ok sv\u00f6r\u00f0ust \u00feeir \u00ed f\u00f3stbr\u00e6\u00f0ralag ok heldu\u00feat vel, me\u00f0an \u00feeir lif\u00f0u b\u00e1\u00f0ir. En S\u00f6rli lif\u00f0i \u00feeiraskemmr ok fell \u00ed Austrvegi fyrir v\u00edkingum, sem segir \u00edS\u00f6rlastikka ok h\u00e9r segir:\"Fell inn forsnjallifyrst inn v\u00edglysti\u00fdgr \u00ed Austrvegiallr \u00e1 helpalla,dau\u00f0r um dalrey\u00f0ard\u00e1\u00f0kunnr miskunnar,beit at brandm\u00f3tibrynstingr v\u00edkingum.\"En sem H\u00f6gni fr\u00e9tti fall S\u00f6rla, herja\u00f0i hann \u00ed Austrveg\u00e1 sama sumri ok haf\u00f0i alls sta\u00f0ar sigr ok var\u00f0 \u00fearkonungr yfir, ok segja menn sv\u00e1, at tuttugu konungarur\u00f0u skattgildir undir H\u00f6gna konung ok heldu af honumr\u00edki. H\u00f6gni var\u00f0 sv\u00e1 fr\u00e6gr af s\u00ednum st\u00f3rvirkjumok herna\u00f0i, at hans nafn var jafnvel kunnigt nor\u00f0rvi\u00f0 Finnab\u00fa sem \u00fat \u00ed Par\u00eds ok allt \u00fear \u00ed milli."}}