{"originalTitle": "Hr\u00f3lfs_Saga_Kraka_Ok_Kappa_Hans_Chapter_29", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Hr\u00f3lfs_Saga_Kraka_Ok_Kappa_Hans_Chapter_29", "text": {"0": "Hringr konungr \u00feykkist n\u00fa vita, hverjum kynstrum\u00feetta muni gegna allt saman, ok hefir ekki um\u00feat fyrir al\u00fe\u00fd\u00f0u ok l\u00e6tr \u00fe\u00f3 vera kyrrt jafnt sem \u00e1\u00f0r.Litlu s\u00ed\u00f0ar bei\u00f0ist \u00de\u00f3rir hundsf\u00f3tr at fara \u00ed burt, enm\u00f3\u00f0ir hans v\u00edsar honum til hellisins ok sv\u00e1 til \u00feess fj\u00e1r,sem honum var \u00e6tlat, ok segir honum til v\u00e1pnanna okba\u00f0 hann taka \u00f6xina, ok kva\u00f0 h\u00fan sv\u00e1 f\u00f6\u00f0ur hans hafafyrir m\u00e6lt. S\u00ed\u00f0an f\u00f3r \u00de\u00f3rir \u00ed burt ok ba\u00f0 m\u00f3\u00f0ur s\u00edna vellifa. Hann \u00fer\u00edfr fyrst til hjaltanna, ok er sver\u00f0it fast.\u00de\u00e1 tekr hann \u00ed heptit, ok er \u00f6xin laus, \u00fev\u00ed at h\u00fan varhonum \u00e6tlu\u00f0. S\u00ed\u00f0an tekr hann f\u00e9it ok ferr lei\u00f0 s\u00edna.Hann leggr sv\u00e1 lei\u00f0, at hann ferr fyrst \u00e1 fund Elg-Fr\u00f3\u00f0a,br\u00f3\u00f0ur s\u00edns. Hann ferr inn \u00ed sk\u00e1la hans ok sezt ni\u00f0r \u00eds\u00e6tit ok l\u00e6tr s\u00edga h\u00f6ttinn. Litlu s\u00ed\u00f0ar kemr Fr\u00f3\u00f0i heimok l\u00edtr ekki h\u00fdrliga til ins komna manns, breg\u00f0r n\u00fask\u00e1lminni ok m\u00e6lti:\"Grenjar sk\u00e1lm,gengr \u00far sl\u00ed\u00f0rum,minnist h\u00f6ndHildar verka,\"ok keyrir ni\u00f0r \u00e1 stokkinn hj\u00e1 s\u00e9r ok gerist mj\u00f6k \u00f3lmrok illiligr. \u00de\u00f3rir kva\u00f0 \u00fe\u00e1:\"En ek l\u00e6t v\u00ed\u00f0s\u00e1 vegi \u00f6\u00f0rum\u00f6xi m\u00ednajafnt hlj\u00f3\u00f0 bera.\"Ok \u00fe\u00e1 duldist \u00de\u00f3rir ekki lengr, ok kenndi \u00fe\u00e1 Fr\u00f3\u00f0ibr\u00f3\u00f0ur sinn ok bau\u00f0 honum allt at helmingi vi\u00f0 sik,\u00feat sem \u00fe\u00e1 haf\u00f0i hann saman dregit, \u00fev\u00ed at \u00fear skortieigi au\u00f0 mikinn. \u00de\u00f3rir vill \u00feat eigi \u00feiggja. Dvelst hann\u00fear um hr\u00ed\u00f0 ok f\u00f3r \u00ed burt s\u00ed\u00f0an. Elg-Fr\u00f3\u00f0i v\u00edsa\u00f0i honumtil Gautlands ok sag\u00f0i honum, at n\u00fddau\u00f0r s\u00e9 konungr\u00feeira Gautanna, ok ba\u00f0 hann koma \u00ed r\u00edki \u00feeira.Hann sag\u00f0i honum fyrir marga hluti: \"\u00deat eru l\u00f6g \u00feeiraGautanna, at \u00fear er stefnt fj\u00f6lmennt m\u00f3t ok stefnt\u00feangat \u00f6llum Gautum. Einn st\u00f3r st\u00f3ll er settr \u00e1 m\u00f3tit,sv\u00e1 at sitja mega \u00ed r\u00famliga tveir menn, en s\u00e1 skal konungrvera, er \u00feat r\u00fam fyllir. En m\u00e9r \u00feykkir sem \u00fe\u00famunir \u00feat r\u00fam \u00f3t\u00e6pt fylla.\" Eptir \u00feat skiljast \u00feeir, okm\u00e6lir hv\u00e1rr vel fyrir \u00f6\u00f0rum.F\u00f3r \u00de\u00f3rir n\u00fa lei\u00f0 s\u00edna, \u00fear til er hann kemr til Gautlandstil jarls eins, ok t\u00f3k jarlinn honum vel, ok var\u00fear um n\u00f3ttina. \u00deat sag\u00f0i hverr ma\u00f0r, sem \u00de\u00f3ri s\u00e1, athann m\u00e6tti vel vera yfir Gautum konungr fyrir vaxtarsakir, ok s\u00f6g\u00f0u, at f\u00e6ri mundu \u00fear sl\u00edkir. Ok \u00fe\u00e1 komiter at \u00feingsta\u00f0num, \u00fe\u00e1 ferr \u00feetta eptir \u00fev\u00ed, sem Fr\u00f3\u00f0i,br\u00f3\u00f0ir hans, haf\u00f0i sagt honum fyrir. H\u00f6fundr einn var\u00fear til settr at skora \u00feetta m\u00e1l me\u00f0 sannendum. Settustmargir \u00ed \u00feetta s\u00e6ti, ok kalla\u00f0i h\u00f6fundr engum s\u00e6ma.\u00de\u00f3rir gengr seinastr, ok sezt hann \u00feegar \u00ed st\u00f3linn. H\u00f6fundrm\u00e6lti: \"\u00de\u00e9r er s\u00e6tit h\u00e6filigast, ok muntu d\u00e6mdr til\u00feessarar stj\u00f3rnar.\" S\u00ed\u00f0an gefa landsmenn honum konungsnafnok er hann kalla\u00f0r \u00de\u00f3rir konungr hundsf\u00f3tr,ok eru miklar s\u00f6gur fr\u00e1 honum. Hann var vins\u00e6ll okh\u00e1\u00f0i margar orrostur ok haf\u00f0i optast sigr. Sitr hann n\u00fa\u00ed r\u00edki s\u00ednu um hr\u00ed\u00f0."}}