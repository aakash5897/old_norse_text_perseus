{"originalTitle": "\u00d6rvar-Odds_Saga_Chapter_28", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "\u00d6rvar-Odds_Saga_Chapter_28", "text": {"0": "Jafnan berr saman tal \u00feeira Odds ok H\u00e1reks. \u00de\u00e1 spyrrOddr, hv\u00e1rt menn bi\u00f0ja ekki konungs d\u00f3ttur. \"Eigi er\u00feat traust,\" sag\u00f0i hann, \"\u00feeir hafa be\u00f0it hennar \u00f6ndvegish\u00f6ldarnirtil handa s\u00e9r.\" \"Hversu svarar hann \u00fev\u00edm\u00e1li?\" sag\u00f0i Oddr. \"\u00c1 hefir hann gert \u00feeim kostinn,\"sag\u00f0i hann. \"L\u00e1t mik heyra \u00feann kost,\" sag\u00f0i Oddr.\"Konungr \u00e1 skatt at heimta af landi \u00fev\u00ed, er Bj\u00e1lka heitir.\u00dear r\u00e6\u00f0r fyrir s\u00e1 konungr, er \u00c1lfr heitir ok kalla\u00f0rbj\u00e1lki. Hann er kv\u00e1nga\u00f0r. Kona hans heitir Gy\u00f0ja. H\u00faner mikill bl\u00f3tma\u00f0r ok b\u00e6\u00f0i \u00feau. \u00deau eiga son saman,ok heitir V\u00ed\u00f0gripr. Sv\u00e1 eru \u00feau fj\u00f6lkunnug, at \u00feau festasaman st\u00f3\u00f0 ok stj\u00f6rnur. \u00dear \u00e1 konungr skatt at heimta,ok hafa lengi ni\u00f0ri legit. M\u00e6lti konungr \u00feat til, ef hannskyldi gifta \u00feeim d\u00f3ttur s\u00edna, at \u00feeir skyldu heimta skattaf landinu, en \u00feat nam vi\u00f0, at \u00feeir m\u00e6ltu til sv\u00e1 mikilsli\u00f0s \u00f3r landinu, at konungr \u00fe\u00f3ttist berr fyrir herm\u00f6nnum,er \u00e1 ganga r\u00edkit. \"Sv\u00e1 \u00feykki m\u00e9r,\" sag\u00f0i Oddr,\"at annathv\u00e1rt mun vera, at skattrinn mun aldri heimtrver\u00f0a, e\u00f0a endast mun ella, \u00fe\u00f3 at minna li\u00f0 s\u00e9 til haft,e\u00f0a hvat \u00e6tlar \u00fe\u00fa, hv\u00e1rt konungr mun vilja gera m\u00e9r\u00fev\u00edl\u00edka kosti sem \u00f6\u00f0rum, ef ek get heimt skattinn?\" sag\u00f0iOddr. \"Vitr ma\u00f0r er konungr,\" sag\u00f0i H\u00e1rekr, \"ok getek, at sj\u00e1 \u00feykkist hann \u00feann mun, er y\u00f0varr er um r\u00e1\u00f0akostinn.\"Ok er n\u00fa \u00feetta m\u00e1l birt fyrir konungi, en hv\u00e1rtsem r\u00e6tt er um \u00feetta fleira e\u00f0a f\u00e6ra, \u00fe\u00e1 ur\u00f0u \u00feau m\u00e1lalok,at Oddr skyldi fara f\u00f6r \u00feessa at heimta skattinn,ok ef hann kemr fram fer\u00f0inni ok f\u00e6r skattinn, \u00fe\u00e1 skalhann eignast konungsd\u00f3ttur, ok er honum heitit konunnivi\u00f0 margra manna vitni.N\u00fa b\u00fdst Oddr til fer\u00f0ar, ok er n\u00fa li\u00f0 saman dregit,sem hann vill hafa, ok er hann er b\u00fainn, \u00fe\u00e1 lei\u00f0ir konungrhann \u00e1 g\u00f6tu. \u00deeir skyldu landveg fara. \"H\u00e9r ergripr s\u00e1,\" sag\u00f0i konungr, \"at ek vil gefa \u00fe\u00e9r.\" \"Hvater \u00feat?\" sag\u00f0i Oddr. \"\u00deat er skjaldm\u00e6r, er lengi hefirm\u00e9r fylgt,\" sag\u00f0i konungr, \"ok verit brj\u00f3st fyrir m\u00e9r\u00ed hverjum bardaga.\" Oddr brosti ok m\u00e6lti: \"\u00dear hefi ekhvergi komit, at konur hafi verit brj\u00f3st fyrir m\u00e9r, en\u00fe\u00f3 skal \u00feetta \u00feiggja, alls at \u00fe\u00fa \u00feykkist vel bj\u00f3\u00f0a.\" \u00deeirkonungr ok Oddr skilja n\u00fa, ok ferr Oddr til \u00feess, athann kom at feni einu miklu, ok skopar at skei\u00f0 okhleypr yfir fenit. Skjaldm\u00e6rin var it n\u00e6sta honum, okvar\u00f0 henni bilt, er h\u00fan kom at feninu. \u00de\u00e1 spyrr Oddr:\"Hv\u00ed hlj\u00f3ptu eigi eptir m\u00e9r?\" \"\u00dev\u00ed ek var eigi b\u00fain,\"sag\u00f0i h\u00fan. \"J\u00e1,\" sag\u00f0i hann, \"vertu n\u00fa \u00fe\u00e1 b\u00fain.\" H\u00fanstyttir sik \u00fe\u00e1 upp ok hleypr at feninu \u00ed annat sinn, okferr sem fyrr ok sv\u00e1 it \u00feri\u00f0ja sinn. \u00de\u00e1 hleypr Oddr aptryfir fenit ok \u00fer\u00edfr \u00ed h\u00f6nd henni ok fleygir henni \u00fat \u00e1 fenitok m\u00e6lti: \"Far \u00fe\u00fa \u00fear n\u00fa, ok hafi \u00feik \u00f6ll tr\u00f6ll,\" hleyprn\u00fa fram aptr yfir fenit \u00ed \u00feri\u00f0ja sinn ok b\u00ed\u00f0r n\u00fa li\u00f0s s\u00edns.\u00deeir ur\u00f0u allir at ganga fyrir enda s\u00edkisins, sv\u00e1 var \u00featbreitt ok illt yfirfer\u00f0ar. Ok n\u00fa ferr Oddr me\u00f0 li\u00f0 sittok gerir nj\u00f3snir fyrir s\u00e9r, ok spyrr hann \u00feau t\u00ed\u00f0endi,at V\u00ed\u00f0gripr hefir dregit saman her mikinn ok \u00ed m\u00f3t\u00feeim ferr hann. \u00deeir finnast \u00e1 v\u00f6llum nokkurum, okvar \u00fe\u00e1 kveld.\u00deeir setja herb\u00fa\u00f0ir s\u00ednar hv\u00e1rirtveggja, ok hug\u00f0iOddr at um kveldit, hvar V\u00ed\u00f0gripr setr tjald sitt. Ener menn h\u00f6f\u00f0u l\u00e1trazt ok allt var kyrrt ok hlj\u00f3tt, stendrOddr upp ok gengr \u00fat. Hann var sv\u00e1 b\u00fainn, at hannhaf\u00f0i sver\u00f0 \u00ed hendi ok ekki fleira v\u00e1pna. Eigi nam hannfyrr sta\u00f0ar en hann kom at tjaldi \u00fev\u00ed, er V\u00ed\u00f0gripr svaf\u00ed, ok st\u00f3\u00f0 hann \u00fear mj\u00f6k lengi ok b\u00ed\u00f0r \u00feess, ef nokkurrma\u00f0r gengr \u00fat \u00f3r tjaldinu. \u00deat var\u00f0, at ma\u00f0r gekk\u00fat, en h\u00fam var \u00e1 mikit. Hann t\u00f3k til or\u00f0a ok m\u00e6lti:\"Hv\u00ed h\u00edmir \u00fe\u00fa h\u00e9r,\" sag\u00f0i hann, \"en gengr eigi annathv\u00e1rtinn \u00ed tjaldit e\u00f0a \u00e1 burt?\" \"J\u00e1,\" sag\u00f0i hann, \"m\u00e9rhefir tekizt til eigi vel. Ek hitti eigi til r\u00fams m\u00edns, \u00fearsem ek l\u00f6g\u00f0umst ni\u00f0r \u00ed g\u00e6rkveld.\" \"Vissir \u00fe\u00fa, hvar \u00featvar \u00ed tjaldinu?\" \"\u00deat vissa ek v\u00edst, at ek skyldi liggja\u00ed tjaldi V\u00ed\u00f0grips ok einn ma\u00f0r \u00ed millum m\u00edn ok hans,en sv\u00e1 fjarri ferr, at ek feta \u00feangat, en ek mun ver\u00f0afyrir hvers manns hl\u00e1tri, ef ek n\u00fdt eigi \u00fe\u00edn vi\u00f0.\" \"J\u00e1,\"segir hinn, \"mega mun ek \u00feat til leggja me\u00f0 \u00fe\u00e9r at koma\u00fe\u00e9r til s\u00e6ngr \u00feeirar, er V\u00ed\u00f0gripr liggr \u00ed,\" ok sv\u00e1 gerirhann. \"J\u00e1,\" sag\u00f0i Oddr, \"l\u00e1ttu n\u00fa hlj\u00f3tt, ok mun m\u00e9rn\u00fa allvel hl\u00fd\u00f0a, \u00fev\u00ed at n\u00fa s\u00e9 ek gerla r\u00fam mitt.\" N\u00fagengr s\u00e1 \u00e1 burt, en Oddr stendr \u00fear eptir ok \u00fear til,er hann \u00e6tlar, at hinn muni sofna\u00f0r. \u00de\u00e1 stingr Oddrsp\u00fdtu \u00fat \u00ed gegnum tjaldit, \u00fear sem V\u00ed\u00f0gripr l\u00e1 undir.Eptir \u00feat gengr hann \u00fat ok \u00e1 bak tjaldinu ok \u00fear at,er sp\u00fdtan st\u00f3\u00f0. \u00dear sprettr hann til ok kippir V\u00ed\u00f0grip\u00fat um sk\u00f6rina ok \u00e1 tjaldstokkinn ok h\u00f6ggr af honumh\u00f6fu\u00f0it vi\u00f0 stokkinum. Hann sp\u00fdtti aptr tjaldinu okl\u00e9t falla inn aptr b\u00fakinn, en hann gekk til tjalds s\u00ednsok leggst ni\u00f0r ok l\u00e6tr sem ekki hafi \u00ed or\u00f0it."}}