{"originalTitle": "Gr\u00edms_Saga_Lo\u00f0inkinna_Chapter_1", "author": "Not Available", "sourceLink": "http://www.perseus.tufts.edu/hopper/opensource/download", "source": "Perseus", "language": "Old_Norse", "englishTitle": "Gr\u00edms_Saga_Lo\u00f0inkinna_Chapter_1", "text": {"0": "SV\u00c1 er sagt af Gr\u00edmi lo\u00f0inkinna, at hann var b\u00e6\u00f0imikill ok sterkr ok inn mesti garpr. \u00dev\u00ed var hannlo\u00f0inkinni kalla\u00f0r, at kinn hans \u00f6nnur var vaxin me\u00f0d\u00f6kkt h\u00e1r, ok me\u00f0 \u00fev\u00ed var hann alinn. Ekki beit \u00fearj\u00e1rn \u00e1. Gr\u00edmr t\u00f3k vi\u00f0 b\u00fai \u00ed Hrafnistu eptir Ketil h\u00e6ng,f\u00f6\u00f0ur sinn. Hann ger\u00f0ist r\u00edkr at f\u00e9. Hann r\u00e9\u00f0 ok n\u00e1ligaeinn \u00f6llu um allt H\u00e1logaland.Haraldr h\u00e9t einn hersir r\u00edkr ok \u00e1g\u00e6tr \u00ed V\u00edk austr.Hann \u00e1tti Geirhildi, d\u00f3ttur S\u00f6lga konungs, Hr\u00f3lfssonarkonungs \u00f3r Bergi af Uppl\u00f6ndum. D\u00f3ttir \u00feeira h\u00e9tLopth\u00e6na. H\u00fan var kvenna fr\u00ed\u00f0ust ok vel mennt.\u00deangat f\u00f3r Gr\u00edmr lo\u00f0inkinni \u00e1 sk\u00fatu vi\u00f0 \u00e1tj\u00e1nda mannok ba\u00f0 Lopth\u00e6nu s\u00e9r til handa. Var \u00feat at r\u00e1\u00f0umr\u00e1\u00f0it, ok skyldi hann s\u00e6kja brullaupit um haustit. Ensjau n\u00f3ttum fyrr hvarf Lopth\u00e6na burt, ok vissi engi,hvat af henni var\u00f0. En er hann kom til brullaupsins,saknar hann vinar \u00ed sta\u00f0, er br\u00fa\u00f0rin var \u00ed burtu, ok\u00fe\u00f3ttist hann \u00fe\u00f3 vita, at fa\u00f0ir hennar olli \u00fear engu um.\u00dear sat hann \u00ferj\u00e1r n\u00e6tr, ok drukku \u00feeir ok \u00fe\u00f3 me\u00f0l\u00edtilli k\u00e6ti. S\u00ed\u00f0an f\u00f3r hann heim \u00ed Hrafnistu. \u00deat haf\u00f0iborit til fimm \u00e1rum fyrr, at kona Haralds hersis haf\u00f0iandazt, en hann fekk \u00e1ri s\u00ed\u00f0ar nor\u00f0an af Finnm\u00f6rkGr\u00edmhildar J\u00f6sursd\u00f3ttur ok haf\u00f0i hana heim til s\u00edn.Skj\u00f3tt \u00fe\u00f3tti h\u00fan \u00fear \u00f6llu spilla. Illa var h\u00fan til Lopth\u00e6nu,stj\u00fapd\u00f3ttur sinnar, sem s\u00ed\u00f0ar bar raun \u00e1. Gr\u00edmrundi l\u00edtt vi\u00f0 hag sinn, er hann spur\u00f0i ekki til Lopth\u00e6nu,festarkonu sinnar.\u00deat bar \u00fe\u00e1 til sem optar, at hall\u00e6ri mikit kom \u00e1H\u00e1logaland. Gr\u00edmr lo\u00f0inkinni bj\u00f3st \u00fe\u00e1 heiman ok f\u00f3r\u00e1 ferju sinni vi\u00f0 \u00feri\u00f0ja mann. Hann helt nor\u00f0r fyrirFinnm\u00f6rk ok sv\u00e1 austr til Gandv\u00edkr. Ok er hann kom\u00ed v\u00edkina, s\u00e1 hann, at \u00fear var n\u00f3gr vei\u00f0ifangi. Settihann \u00fear upp skip sitt ok gekk s\u00ed\u00f0an til sk\u00e1la ok kveyktiupp eld fyrir s\u00e9r. En er \u00feeir v\u00e1ru \u00ed svefn komnir umn\u00f3ttina, v\u00f6knu\u00f0u \u00feeir vi\u00f0 \u00feat, at kominn var stormrme\u00f0 svartahr\u00ed\u00f0. Sv\u00e1 mikil grimmd fylgdi ve\u00f0ri \u00feessu,at allt s\u00fdldi, b\u00e6\u00f0i \u00fati ok inni. Um morguninn, er \u00feeirv\u00e1ru kl\u00e6ddir, gengu \u00feeir \u00fat ok til sj\u00f3var. S\u00e1u \u00feeir \u00fe\u00e1,at \u00e1 burtu var allr vei\u00f0ifangi, sv\u00e1 at hvergi s\u00e1 sta\u00f0i.\u00de\u00f3ttust \u00feeir n\u00fa ekki vel staddir, en ekki gaf \u00e1 burtu.Gengu \u00feeir n\u00fa heim til sk\u00e1la ok v\u00e1ru \u00fear um daginn.Um n\u00f3ttina vaknar Gr\u00edmr vi\u00f0 \u00feat, at hlegit var \u00fatihj\u00e1 sk\u00e1lanum. Hann spratt \u00fe\u00e1 upp skj\u00f3tt ok t\u00f3k \u00f6xis\u00edna ok gekk \u00fat. Hann haf\u00f0i ok me\u00f0 s\u00e9r sem \u00e1valltendrarn\u00e6r \u00f6rvarnar Gusisnauta, er Ketill h\u00e6ngr, fa\u00f0irhans, haf\u00f0i gefit honum. En er hann kom \u00fat, s\u00e1 hanntv\u00e6r tr\u00f6llkonur vi\u00f0 skip ni\u00f0ri, ok t\u00f3k \u00ed sinn stafninnhv\u00e1r \u00feeira ok \u00e6tlu\u00f0u at hrista \u00ed sundr skipit. Gr\u00edmrm\u00e6lti ok kva\u00f0 v\u00edsu:\"Hvat heita \u00fe\u00e6rhrauns \u00edb\u00faur,er ska\u00f0a viljaskipi m\u00ednu?Ykkr hefi ekeinar s\u00e9nar\u00e1m\u00e1tligastarat yfirlitum.\"S\u00fa kva\u00f0 v\u00edsu, er n\u00e6r honum st\u00f3\u00f0:\"Feima ek heiti,f\u00e6dd var ek nor\u00f0arla,Hr\u00edmnis d\u00f3ttir\u00f3r h\u00e1fjalli.H\u00e9r er systir m\u00edn,h\u00e1lfu fremri,Kleima at nafni,komin til sj\u00f3var.\"Gr\u00edmr kva\u00f0:\"\u00der\u00edfist hvergi\u00dejaza d\u00f3ttir,br\u00fa\u00f0ir verstar.Br\u00e1tt skal ek rei\u00f0ast.Ykkr skal ek r\u00e9tt,\u00e1\u00f0r r\u00f6\u00f0ull sk\u00edni,v\u00f6rgum sendav\u00edst til br\u00e1\u00f0ar.\"Kleima kva\u00f0:\"\u00deat var fyrri,at fa\u00f0ir okkarrburtu seiddib\u00e1ru hjar\u00f0ir.Skulu\u00f0 aldrigi,nema sk\u00f6p r\u00e1\u00f0i,heilir he\u00f0anheim of komast.\"Gr\u00edmr kva\u00f0:\"Skal ek ykkr b\u00e1\u00f0umskj\u00f3tla heitaoddi ok eggju\u00ed upphafi.Munu \u00fe\u00e1 reynaHr\u00edmnis mellur,hv\u00e1rt at betr dugirbroddr e\u00f0a krumma.\"Gr\u00edmr t\u00f3k \u00fe\u00e1 eina af Gusisnautum ok skaut \u00fe\u00e1, er firrhonum st\u00f3\u00f0, sv\u00e1 at h\u00fan fekk \u00feegar bana. Feima m\u00e6lti:\"Illa f\u00f3r n\u00fa, Kleima systir.\" H\u00fan ve\u00f0r \u00fe\u00e1 upp at Gr\u00edmi.Hann h\u00f6ggr \u00fe\u00e1 til hennar me\u00f0 \u00f6xinni, ok kom \u00e1 her\u00f0arbla\u00f0it.H\u00fan kva\u00f0 vi\u00f0 h\u00e1tt ok hlj\u00f3p inn me\u00f0 fj\u00f6rum.Gr\u00edmi var\u00f0 laus \u00f6xin vi\u00f0 h\u00f6ggit, ok st\u00f3\u00f0 h\u00fan f\u00f6st \u00eds\u00e1rinu. Gr\u00edmr hlj\u00f3p eptir, ok bar hv\u00e1rki me\u00f0 \u00feeimsundr n\u00e9 saman, ok allt \u00fear til at \u00feau k\u00f3mu at bj\u00f6rgumst\u00f3rum. \u00dear s\u00e1 hann framan \u00ed bj\u00f6rgunum helli mikinn.\u00dear var einstigi upp at ganga, ok hlj\u00f3p h\u00fan \u00fear uppsem sl\u00e9ttan v\u00f6ll. Ok \u00ed \u00fev\u00ed er h\u00fan h\u00f3f sik til hlaupsupp \u00ed bj\u00f6rgin, hraut \u00f6xin \u00f3r s\u00e1rinu. Gr\u00edmr t\u00f3k hana\u00feegar upp, ok var\u00f0 hann at kr\u00e6kja \u00f6xinni \u00ed annatsporit, er hann st\u00f3\u00f0 \u00ed \u00f6\u00f0ru, ok las sik sv\u00e1 eptir skaptinu,ok sv\u00e1 komst hann upp \u00ed hellinn. \u00dear s\u00e1 hannbrenna bjartan eld, ok s\u00e1tu tvau tr\u00f6ll vi\u00f0 eldinn. \u00deatvar karl ok kerling. \u00deau spyrndust \u00ed iljar. \u00deau v\u00e1ru \u00edstuttum ok sk\u00f6rpum skinnst\u00f6kkum b\u00e6\u00f0i. Gerla s\u00e1hann, hversu \u00feau v\u00e1ru \u00ed sk\u00f6pun b\u00e6\u00f0i \u00ed millum f\u00f3tanna.Hann h\u00e9t Hr\u00edmnir, en h\u00fan Hyrja. En er Feima kominn \u00ed hellinn, heilsu\u00f0u \u00feau henni ok spur\u00f0u, hvarKleima, systir hennar, v\u00e6ri. H\u00fan svarar: \"Gettu \u00feessna,h\u00fan liggr dau\u00f0 \u00fat me\u00f0 fj\u00f6rum, en ek s\u00e6r\u00f0 banas\u00e1ri.En \u00feit liggi\u00f0 inni ok fletizt h\u00e9r vi\u00f0 eld.\" J\u00f6tunninnm\u00e6lti: \"\u00deetta hefir verit l\u00edtit fremdarverk, at drepaykkr, a\u00f0ra sex vetra, en hina sjau. E\u00f0a hverr hefir gert\u00feetta?\" Feima svarar: \"\u00deetta hefir gert illmennit Gr\u00edmrlo\u00f0inkinni. Eru \u00feeir fe\u00f0gar meir lag\u00f0ir til \u00feess ena\u00f0rir menn at drepa ni\u00f0r tr\u00f6ll ok bergb\u00faa. En \u00fe\u00f3 athann hafi n\u00fa \u00feetta gert, \u00fe\u00e1 mun hann \u00fe\u00f3 aldri n\u00e1Lopth\u00e6nu, konu sinni. Ok er \u00feat n\u00fa gaman, sv\u00e1 skammtsem n\u00fa er \u00e1 millum \u00feeira.\" Hr\u00edmnir m\u00e6lti \u00fe\u00e1: \"\u00dev\u00edveldr Gr\u00edmhildr, systir m\u00edn, ok er henni flest til menntagefit.\" \u00de\u00e1 m\u00e6ddi Feimu bl\u00f3\u00f0r\u00e1s, ok fell h\u00fan dau\u00f0ni\u00f0r. \u00cd \u00fev\u00ed gekk Gr\u00edmr inn \u00ed hellinn ok hj\u00f3 til Hr\u00edmniskarls sv\u00e1 hart, at af t\u00f3k h\u00f6fu\u00f0it. \u00de\u00e1 spratt Hyrja kerlingupp ok rann \u00e1 hann, ok t\u00f3ku \u00feau at gl\u00edma, okvar \u00feeira atgangr b\u00e6\u00f0i har\u00f0r ok langr, \u00fev\u00ed at h\u00fan varit mesta tr\u00f6ll, en Gr\u00edmr var rammr at afli. En \u00fe\u00f3 lauksv\u00e1, at hann br\u00e1 henni \u00e1 loptmj\u00f6\u00f0m, sv\u00e1 at h\u00fan fell.Hj\u00f3 hann \u00fe\u00e1 af henni h\u00f6fu\u00f0it ok gekk af henni dau\u00f0ri,f\u00f3r s\u00ed\u00f0an til sk\u00e1la s\u00edns."}}